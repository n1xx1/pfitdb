---
traits: [chierico]
source: Manuale di Gioco, pag. 133
original-name: Domain Initiate
original-srd: https://2e.aonprd.com/Feats.aspx?ID=265
---

# Iniziato del Dominio - Talento 1

La tua divinità ti concede un incantesimo speciale, diretta espressione del suo
potere. Scegli un [dominio](/ambientazione/dominio), ossia un aspetto della tua
religione che per te riveste un interesse particolare, dall'elenco di quelli
contemplati dalla tua [divinità](/classi/chierico#divinita). Ottieni un
incantesimo di dominio iniziale, un incantesimo specifico di quel dominio che
gli altri chierici non possono acquisire.

Gli incantesimi di dominio sono un tipo di incantesimi focalizzati. Lanciarne
uno costa 1 Punto Focalizzazione, e inizi con una riserva di focalizzazione di 1
punto. Ripristini tale riserva durante i preparativi giornalieri, ma puoi
recuperare 1 Punto Focalizzazione effettuando per 10 minuti l'attività
[Rifocalizzare](/azioni/speciale/rifocalizzare) per pregare la tua divinità o
metterti al servizio della sua causa.

Gli incantesimi focalizzati vengono automaticamente intensificati a metà del tuo
livello arrotondata per eccesso e non richiedono slot incantesimo, né puoi
lanciarli utilizzando questi ultimi. Alcuni talenti possono conferirti altri
incantesimi focalizzati e accrescere la tua riserva, sebbene questa non possa
mai contenere più di 3 Punti Focalizzazione.

**Speciale** Puoi acquisire questo talento più volte, selezionando ogni volta un
dominio diverso così da ottenere il relativo incantesimo di dominio.
