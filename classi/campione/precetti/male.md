---
source: Guida del Giocatore, pag. 116
original-name: Evil
original-srd: https://2e.aonprd.com/Tenets.aspx?ID=2
---

# I Precetti del Male

I precetti e le cause del male seguono le regole fornite nel _Manuale di Gioco_.
I personaggi malvagi in generale oscillano tra alleati egoisti ma leali e
depravati della peggiore delle specie, ma i campioni del male sono
particolarmente abietti e possiedono un codice che richiede, rafforza e dipende
dal loro comportamento scellerato. Ciò significa che possono essere estremamente
molesti in una campagna normale e dovrebbero essere opzioni accessibili per i
personaggi giocanti solo in avventure o campagne appropriate, dove il gruppo
decide collettivamente di accoglierli. I precetti e le cause del male non
elencano separatamente le voci di accesso, ma in genere se il tuo GM ti concede
l'accesso ai precetti del male ottieni anche l'accesso alle azioni e ai talenti
del campione che richiedono quei precetti.

Tutti i campioni di allineamento malvagio obbediscono ai seguenti precetti.

- Non devi mai compiere atti che rappresentino degli anatemi per la tua divinità
  o commettere volontariamente atti buoni come donare oggetti per fare la
  carità, lanciare incantesimi con il tratto bene o usare oggetti con il tratto
  bene.
- Non devi mai anteporre i bisogni di un'altra persona ai tuoi, e non devi mai
  anteporre i tuoi bisogni a quelli della tua divinità. Anche se puoi compiere
  atti che altri potrebbero considerare un aiuto, devi farlo aspettandoti che
  alla fine ciò favorisca i tuoi obiettivi o quelli del tuo signore.
