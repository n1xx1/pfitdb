---
source: Guida del Giocatore, pag. 116
original-name: Tyrant
original-srd: https://2e.aonprd.com/Causes.aspx?ID=4
---

# Tiranno \[Legale Malvagio\]

Tutto è lecito ai potenti, e tu soggioghi i deboli per tenerli al loro posto.
Ottieni la reazione del campione [Pugno di Ferro](/azioni/classe/pugno-di-ferro)
e l'incantesimo di devozione
[tocco di corruzione](/incantesimi/tocco-di-corruzione). Dopo i precetti del
male, aggiungi anche questi.

- Non permettere a nessuno che sia inferiore a te di esercitare potere su di te
  o di guidarti.
- Imponi senza alcuna pietà di rispettare le gerarchie tra padroni e servi.
  Abbatti o sovverti le gerarchie illegittime, come i governi democratici o gli
  arroganti scaglioni dei piani celestiali, e riempi i vuoti di potere
  prendendolo tutto per te.
- Vincola i deboli al tuo servizio. Questo precetto non ti impone di risparmiare
  la vita dei nemici se pensi che sarebbero sleali una volta costretti in
  servitù, né ti impone di tenere più servitori di quelli che ritieni pratici o
  utili.

## Reazione del Campione

{{< include "/azioni/classe/pugno-di-ferro" >}}

## Punizione Divina

I rimpianti della disobbedienza persistono. Se rifiuta il tuo Pugno di Ferro, un
nemico subisce danni da male persistenti pari al tuo modificatore di Carisma.

## Infervorare

Quando usi [Pugno di Ferro](/azioni/classe/pugno-di-ferro), ogni nemico entro
4,5 metri da te che non sia la creatura innescante deve anch'esso o cadere a
terra o subire danni mentali (a sua scelta). Queste creature subiscono solo il
minimo dei danni (in genere 3 al 11°, 4 al 12°, 5 al 16° e 6 al 19°), e gli
effetti che subiscono non possono essere modificati da nulla che cambi il tuo
Pugno di Ferro. Per esempio, il talento
[Ripercussioni di Ferro](/classi/campione/talenti/ripercussioni-di-ferro) non
potrebbe trasformare il danno in danno mentale persistente per una creatura
diversa da quella innescante.
