---
source: Manuale di Gioco, pag. TODO
original-name: Rogue
original-srd: https://2e.aonprd.com/Classes.aspx?ID=10
---

# Canaglia

_Sei un abile opportunista che, grazie al suo ingegno sopraffino e a
un'eccezionale reattività, approfitta dei passi falsi dei nemici per colpirli
dove fa più male. Fai un gioco pericoloso, sempre a caccia di emozioni forti e
di opportunità per mettere alla prova le tue capacita e, probabilmente, non
t'importa granché delle leggi che potrebbero metterti i bastoni tra le ruote.
Ogni canaglia segue una sua personalissima strada irta di pericoli, ma hanno
tutte in comune una cosa: l' ampiezza e la profondità delle loro abilità._

**CARATTERISTICA CHIAVE: DESTRAZZA O UN'ALTRA**

Al 1° livello, la tua classe ti conferisce un aumento di caratteristica alla
Destrezza o a un'opzione del racket della canaglia.

**PUNTI FERITA: 8 più il tuo modificatore di Costituzione**

Al 1° livello e a ogni livello successivo sommi questo valore ai tuoi Punti
Ferita massimi.

## Ruolare la Canaglia

### Durante gli Incontri di Combattimento...

Ti muovi furtivamente per cogliere i nemici alla sprovvista. Sei uno strumento
di precisione, più utile contra un singolo avversario molto forte o un
incantatore che tiene le distanze che contra degli scagnozzi.

### Durante gli Incontri Sociali...

Le tue abilità ti forniscono numerosi strumenti con cui influenzare gli
avversari. Escogitare imbrogli e scoprire informazioni sono cose che ti vengono
naturali.

### Durante l'Esplorazione...

Ti muovi di soppiatto per cogliere di sorpresa i nemici e sei sempre in cerca di
pericoli e trappole. Sei una risorsa preziosa, dato che puoi disattivare le
trappole, risolvere gli enigmi e prevedere i pericoli.

### Nelle Pause...

Potresti darti al borseggio o al traffico di merci illegali. Puoi anche entrare
in una gilda di ladri, o persino fondarne una tua.

### Probabilmente...

- Perfezioni le tue abilità grazie a un intenso allenamento, che pratichi per
  conto tuo o in giro per il mondo.
- Sai dove procurarti merci illegali.
- Aggiri o infrangi la legge perché la ritieni insensata, o perché segui un tuo
  codice personale.

### Probabilmente gli Altri...

- Ti trovano affascinante o seducente, anche se pensano che sia meglio non
  fidarsi di te.
- Vengono a cercarti quando hanno bisogno di qualcuno disposto a correre rischi
  o mettere in pratica metodi discutibili.
- Sospettano che tu agisca soprattutto per avidità.

## Competenze Iniziali

Al 1° livello, ottieni i gradi di competenza indicati di seguito. Sei senza
addestramento in tutte le statistiche non elencate, a meno che tu non ottenga un
grado di competenza migliore in qualche altro modo.

### Percezione

Esperto in Percezione

### Tiri Salvezza

Addestrato in Tempra

Esperto in Riflessi

Esperto in Will

### Abilità

Addestrato in Furtività

Addestrato in una o più abilità determinate dal racket della canaglia

Addestrato in un numero di abilità aggiuntive pari a 7 più il tuo modificatore
di Intelligenza

### Attacchi

Addestrato con le armi semplici

Addestrato con l'arco corto, il manganello, la spada da lato e la spada corta

Addestrato negli attacchi senz'armi

### Difese

Addestrato con le armature leggere

Addestrato nella difesa senz'armatura

### CD di Classe

Addestrato nella CD di classe della canaglia

## Privilegi di Classe

In quanto canaglia, acquisisci i seguenti privilegi di classe. Le capacità
ottenute ai livelli superiori riportano, accanto ai rispettivi nomi, i livelli
richiesti per acquisirle.

| Il tuo Livello | Privilegi di Classe                                                                                                                                                                  |
| -------------- | ------------------------------------------------------------------------------------------------------------------------------------------------------------------------------------ |
| 1              | Attacco furtivo 1d6, attacco improvviso, competenze iniziali, racket della canaglia, stirpe e background, talento da canaglia, talento di abilitàrise attack, rogue feat, skill feat |
| 2              | Incremento di abilità, talento da canaglia, talento di abilità                                                                                                                       |
| 3              | Incremento di abilità, negare vantaggio, talento generico, talento di abilità                                                                                                        |
| 4              | Incremento di abilità, talento da canaglia, talento di abilità                                                                                                                       |
| 5              | Attacco furtivo 2d6, aumenti di caratteristica, incremento di abilità, talento di abilità, talento di stirpe, trucchi con le armi                                                    |
| 6              | Incremento di abilità, talento da canaglia, talento di abilità                                                                                                                       |
| 7              | Eludere, incremento di abilità, sensi vigili, specializzazione con le armi, talento di abilità, talento generico                                                                     |
| 8              | Incremento di abilità, talento da canaglia, talento di abilità                                                                                                                       |
| 9              | Colpo debilitante, incremento di abilità, talento di abilità, talento di stirpe, tempra possente                                                                                     |
| 10             | Aumenti di caratteristica, incremento di abilità, talento da canaglia, talento di abilità                                                                                            |
| 11             | Attacco furtivo 3d6, esperienza della canaglia, incremento di abilità, talento di abilità, talento generico                                                                          |
| 12             | Incremento di abilità, talento da canaglia, talento di abilità                                                                                                                       |
| 13             | Eludere migliorato, esperienza con le armature leggere, incremento di abilità, sensi incredibili, talento di abilità, talento di stirpe, trucchi magistralikill feat, skill increase |
| 14             | Incremento di abilità, talento da canaglia, talento di abilità                                                                                                                       |
| 15             | Aumenti di caratteristica, doppia debilitazione, incremento di abilità, specializzazione con le armi superiore, talento di abilità, talento genericoeat, skill increase              |
| 16             | Incremento di abilità, talento da canaglia, talento di abilità                                                                                                                       |
| 17             | Attacco furtivo 4d6, incremento di abilità, mente sfuggente, talento di abilità, talento di stirpe                                                                                   |
| 18             | Incremento di abilità, talento da canaglia, talento di abilità                                                                                                                       |
| 19             | Colpo magistrale, incremento di abilità, maestria con le armature leggere, talento di abilità, talento generico                                                                      |
| 20             | Aumenti di caratteristica, incremento di abilità, talento da canaglia, talento di abilità                                                                                            |

### Attacco Furtivo

Quando un nemico non riesce a difendersi adeguatamente, ne approfitti per
infliggere danni aggiuntivi. Se Colpisci una creatura che subisce la condizione
[impreparato](/condizioni/impreparato) con un'arma da mischia agile o accurata,
un attacco senz'armi con il tratto agile o accurata o con un'arma a distanza,
infliggi 1d6 danni di precisione aggiuntivi. Nel caso di attacco a distanza con
un'arma da mischia da lancio, quest'ultima deve a sua volta possedere il tratto
agile o accurata.

Man mano che avanzi di livello come canaglia, aumenta anche il numero di dadi di
danno del tuo attacco furtivo. Incrementi di uno il numero di dadi al 5°,
all'11° e al 17° livello.

### Attacco Improvviso

Entri in battaglia senza dare ai nemici il tempo di reagire. Nel primo round di
combattimento, se tiri su Inganno o Furtività per l'iniziativa, consideri
impreparate le creature che non hanno ancora agito.

### Competenze Iniziali

Al 1° livello ottieni un certo numero di competenze che rappresentano il tuo
addestramento di base, indicate all'inizio della descrizione della classe.

### Racket della Canaglia

Muovendo i primi passi come canaglia, inizi a sviluppare uno stile personale con
cui svolgi le tue attività illecite. Il racket influenza le tue tecniche da
canaglia e il modo in cui affronti gli incarichi mentre, al contempo, ti fai una
reputazione nel sottobosco criminale per certi tipi di lavori. Un cliente
danaroso potrebbe persino assoldare una squadra di canaglie, ognuna
specializzata in un diverso racket, per compiere una rapina particolarmente
complessa, cosi da poter affrontare qualsiasi evenienza. Scegli un racket della
canaglia tra quelli descritti qui di seguito.

I racket possono essere trovati qua:

- [Furfante](/classi/canaglia/racket/furfante)
- [Imbroglione Mistico](/classi/canaglia/racket/imbroglione-mistico)
- [Ladro](/classi/canaglia/racket/ladro)
- [Picchiatore](/classi/canaglia/racket/picchiatore)
- [Stratega](/classi/canaglia/racket/stratega)

### Stirpe e Background

Oltre alle capacità conferite dalla classe, ottieni i benefici della stirpe e
del background che hai scelto.

### Talenti da Canaglia

Al 1° livello, e successivamente ad ogni livello pari, ottieni un talento da
canaglia.

### Talenti di Abilità

Ottieni i talenti di abilità più spesso degli altri, vale a dire al 1° livello e
successivamente a ogni livello.

### Incrementi di Abilità - 2°

Ottieni più incrementi di abilità dei membri delle altre classi. Al 2° livello,
e successivamente a ogni livello, ottieni un incremento di abilità. Puoi
utilizzarlo per aumentare ad addestrato il tuo grado di competenza in un'abilità
in cui sei senza addestramento, o per aumentarlo a esperto in un'abilità in cui
sei già addestrato.

Al 7° livello, puoi impiegare gli incrementi di abilità per aumentare a maestro
il tuo grado di competenza in un'abilità in cui sei già Esperto, mentre al 15°
livello puoi utilizzarli per aumentare a Leggendario il tuo grado di competenza
in un'abilità in cui sei già maestro.

### Negare Vantaggio - 3°

Siccome sfrutti le debolezze nelle difese altrui, fai attenzione a non lasciare
tu stesso simili aperture. Non sei impreparato nei confronti di creature
nascoste, non individuate o che ti attaccano ai fianchi di livello pari o
inferiore al tuo, o di creature di livello pari o inferiore al tuo che
utilizzano attacco improvviso. Tuttavia, possono comunque aiutare i loro alleati
ad attaccarti ai fianchi.

### Talenti Generici - 3°

Al 3° livello, e successivamente ogni 4 livelli, ottieni un talento generico.

### Aumenti di Caratteristica - 5°

Al 5° livello, e successivamente ogni 5 livelli, aumenti quattro diversi
punteggi di Caratteristica. Puoi utilizzare questi aumenti di caratteristica per
incrementare i tuoi punteggi di caratteristica sopra il 18\. Applicare un
aumento a un punteggio di caratteristica lo incrementa di 1 se è già pari o
superiore a 18, o di 2 se il punteggio parte da meno di 18.

### Talenti di Stirpe - 5°

In aggiunta al talento di stirpe iniziale, ne ottieni uno al 5° livello e
successivamente ogni 4 livelli.

### Trucchi con le Armi - 5°

Hai acquisito piena familiarità con gli strumenti del tuo mestiere. Ottieni il
grado esperto con le armi semplici e negli attacchi senz'armi e con archi corti,
manganelli, spade corte e spade da lato. Quando metti a segno un colpo critico
effettuando un tiro per colpire contro una creatura impreparata mentre utilizzi
un'arma semplice agile o accurata, un attacco senz'armi agile o accurato o una
delle armi indicate sopra, applichi l'effetto di specializzazione del critico
dell'arma che impugni.

### Eludere - 7°

Hai imparato a muoverti velocemente per evitare esplosioni, soffi di drago e non
solo. Aumenti a maestro il tuo grado di competenza nei tiri salvezza su
Riflessi. Quando ottieni un successo in un tiro salvezza su Riflessi, consideri
il risultato un successo critico.

### Sensi Vigili - 7°

Come avventuriero hai affinato la tua consapevolezza e attenzione ai dettagli.
Il tuo grado di competenza in Percezione aumenta a maestro.

### Specializzazione con le Armi - 7°

Sai come infliggere ferite più gravi con le armi che conosci meglio. Infliggi 2
danni aggiuntivi con armi e attacchi senz'armi con cui sei esperto che aumentano
a 3 se sei maestro e a 4 se sei leggendario.

### Colpo Debilitante - 9°

Quando approfitti di un'apertura, ostacoli l'avversario oltre a ferirlo. Ottieni
l'azione gratuita [Colpo Debilitante](/azioni/classe/colpo-debilitante).

### Tempra Possente - 9°

Hai un fisico straordinariamente robusto. Il tuo grado di competenza nei tiri
salvezza su Tempra aumenta a esperto.

### Esperienza della Canaglia - 11°

È più difficile contrastare le tue tecniche. Il tuo grado di competenza nella CD
di classe della canaglia aumenta a esperto.

### Eludere Migliorato - 13°

La tua capacita di scampare ai pericoli è quasi impareggiabile. Il tuo grado di
competenza nei tiri salvezza su Riflessi aumenta a leggendario. Quando ottieni
un fallimento critico in un tiro salvezza su Riflessi, lo consideri un
fallimento. Quando ottieni un fallimento in un tiro salvezza su Riflessi contro
un effetto che infligge danni, subisci danni dimezzati.

### Sensi Incredibili - 13°

Noti cose quasi impossibili da scorgere per le persone normali. Il tuo grado di
competenza in Percezione aumenta a leggendario.

### Esperienza con le Armature Leggere - 13°

Hai imparato a schivare mentre indossi un'armatura leggera o sei privo
d'armatura. Il tuo grado di competenza con le armature leggere e nella difesa
senz'armatura aumenta a esperto.

### Trucchi Magistrali - 13°

Padroneggi le tecniche di combattimento delle canaglie. Il tuo grado di
competenza con le armi semplici, negli attacchi senz'armi e con archi corti,
manganelli, spade corte e spade da lato aumenta a maestro.

### Doppia Debilitazione - 15°

I tuoi attacchi a tradimento sono particolarmente dannosi. Quando utilizzi Colpo
Debilitante, puoi applicare due debilitazioni simultaneamente; rimuoverne una
comporta l'eliminazione di entrambe.

### Specializzazione con le Armi Superiore - 15°

I danni derivanti da specializzazione con le armi aumentano a 4 se utilizzi armi
o attacchi senz'armi in cui sei esperto, a 6 se sei maestro e a 8 se sei
leggendario.

### Mente Sfuggente - 17°

Sfrutti giochi psicologici e trucchi cognitivi per respingere gli effetti di
alterazione mentale. Il tuo grado di competenza nei tiri salvezza su Volontà
aumenta a maestro. Quando ottieni un successo in un tiro salvezza su Volontà, lo
consideri un successo critico.

### Colpo Magistrale - 19°

Ti basta un colpo per neutralizzare un nemico ignaro. Il tuo grado di competenza
nella CD di classe della canaglia aumenta a maestro. Ottieni l'azione gratuita
[Colpo Magistrale](/azioni/classe/colpo-magistrale).

### Maestria con le Armature Leggere - 19°

Una maggiore abilità nell'usare l'armatura ti permette di evitare più colpi. Il
tuo grado di competenza con le armature leggere e nella difesa senz'armatura
aumenta a maestro.
