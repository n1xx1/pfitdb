---
source: Manuale di Gioco, pag. 118
original-name: Ruffian
original-srd: https://2e.aonprd.com/Rackets.aspx?ID=1
---

# Picchiatore

Preferisci ricorrere alle maniere forti e intimidire gli altri anziché affidarti
a sottigliezze o trucchi stravaganti. Puoi essere lo sgherro di
un'organizzazione criminale, un bandito da strada o un nobile che tiranneggia le
persone minacciandole col potere della sua famiglia. In alternativa, potresti
sfruttare le tue abilita in maniera onesta, magari come membro di una scorta
privata o come guardia in una città dove si respiri la giusta atmosfera.

Per portare a termine il lavoro usi qualunque strumento tu abbia sottomano. Puoi
infliggere danni da attacco furtivo con qualsiasi arma semplice, in aggiunta a
quelle elencate dal privilegio di classe attacco furtivo. Quando metti a segno
un colpo critico, effettuando un tiro per colpire con un'arma semplice contro un
bersaglio soggetto alla condizione Impreparato (incapace di concentrarsi sulla
propria difesa), applichi anche l'effetto di specializzazione del critico
dell'arma che impugni. Non ottieni questi benefici se l'arma ha un dado di danno
superiore al d8 (dopo aver applicato eventuali capacità che modificano la
categoria del suo dado di danno).

Sei addestrato in [Intimidazione](/abilita/intimidazione) e con le armature
medie. Puoi scegliere la Forza come punteggio di caratteristica chiave. Quando
ottieni esperienza con le armature leggere, ottieni anche il grado esperto con
le armature medie, e quando ottieni maestria con le armature leggere, ottieni
anche il grado maestro con le armature medie.
