---
source: Manuale di Gioco, pag. 207
original-name: Bloodlines
original-srd: https://2e.aonprd.com/Bloodlines.aspx
---

# Linee di Sangue

Scegli una linea di sangue, la fonte del tuo potere. Essa ha grande influenza
sulle tue capacità, e ti conferisce la lista degli incantesimi, la tradizione a
cui appartengono e due abilità con addestramento.

### Incantesimi della Linea di Sangue

La linea di sangue ti conferisce degli incantesimi speciali riservati agli
appartenenti al tuo lignaggio. Gli incantesimi della linea di sangue sono un
tipo di incantesimo focalizzato. Lanciarne uno costa 1 Punto Focalizzazione, e
inizi con una riserva di focalizzazione di 1 punto. Ripristini tale riserva
durante i preparativi giornalieri, ma puoi recuperare 1 Punto Focalizzazione
effettuando per 10 minuti l'attività Rifocalizzare. A differenza degli altri
personaggi, per Rifocalizzare non devi fare alcunché di specifico, poiché il
potere insito nel tuo sangue rigenera naturalmente la tua riserva di
focalizzazione. Gli incantesimi focalizzati vengono automaticamente
intensificati a metà del tuo livello arrotondata per eccesso, non richiedono
slot incantesimo e non puoi lanciarli utilizzando questi ultimi. Alcuni talenti
possono conferirti altri incantesimi focalizzati e accrescere la tua riserva,
sebbene questa non possa mai contenere più di 3 Punti Focalizzazione.

### Leggere la Descrizione di una Linea di Sangue

La descrizione di una linea di sangue contiene le seguenti informazioni.

**Lista degli Incantesimi** Utilizzi questa tradizione magica e la relativa
lista degli incantesimi.

**Abilità della Linea di Sangue** Sei addestrato nelle abilità indicate.

**Incantesimi Concessi** Inserisci automaticamente nel tuo repertorio gli
incantesimi qui indicati, in aggiunta a quelli che ottieni grazie a lanciare
incantesimi da stregone. Al 1° livello, ottieni un trucchetto e un incantesimo
di 1° livello. Impari gli altri incantesimi della lista non appena ottieni la
capacità di lanciare incantesimi da stregone di livello corrispondente.

**Incantesimi della Linea di Sangue** Ottieni automaticamente l'incantesimo
della linea di sangue iniziale al 1° livello; puoi ottenerne altri selezionando
i talenti
[Linea di Sangue Avanzata](/classi/stregone/talenti/linea-di-sangue-avanzata) e
[Linea di Sangue Superiore](/classi/stregone/talenti/linea-di-sangue-superiore).

**Magia del Sangue** Ogni volta che lanci un incantesimo della linea di sangue
utilizzando Punti Focalizzazione o un incantesimo concesso dalla linea di sangue
tramite uno slot incantesimo, ottieni un effetto di magia del sangue. Se
quest'ultimo offre una scelta, la devi compiere prima di determinare gli esiti
dell'incantesimo. L'effetto di magia del sangue si verifica dopo aver effettuato
eventuali prove per determinare gli effetti iniziali dell'incantesimo e si
applica contro un nemico solo se il tiro per colpire con incantesimo ha successo
o se il nemico fallisce il tiro salvezza. Se l'incantesimo prevede un'area,
quando lo lanci devi designare te stesso o un bersaglio nell'area come bersaglio
dell'effetto di magia del sangue. Quando si fa riferimento al livello
dell'incantesimo, si intende il livello dell'incantesimo che lanci.

{{< include "/classi/stregone/linee-di-sangue/aberrante" >}}

{{< include "/classi/stregone/linee-di-sangue/angelica" >}}

{{< include "/classi/stregone/linee-di-sangue/demoniaca" >}}

{{< include "/classi/stregone/linee-di-sangue/diabolica" >}}

{{< include "/classi/stregone/linee-di-sangue/draconica" >}}

{{< include "/classi/stregone/linee-di-sangue/elementale" >}}

{{< include "/classi/stregone/linee-di-sangue/fatata" >}}

{{< include "/classi/stregone/linee-di-sangue/imperiale" >}}

{{< include "/classi/stregone/linee-di-sangue/megera" >}}

{{< include "/classi/stregone/linee-di-sangue/non-morta" >}}
