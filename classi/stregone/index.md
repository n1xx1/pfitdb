---
source: Manuale di Gioco, pag. TODO
original-name: Sorcerer
original-srd: https://2e.aonprd.com/Classes.aspx?ID=11
---

# Stregone

_Non hai scelto di diventare un incantatore, lo sei dalla nascita. La magia è
nel tuo sangue: forse una divinità ha sfiorato un tuo avo, un tuo antenato è
entrato in comunione con una creatura primeva, o un potente rituale occulto ha
influenzato la tua ascendenza. Con l'introspezione e lo studio affini le tue
abilità magiche innate, scoprendo capacità sempre nuove e più potenti. Tuttavia,
il potere nel tuo sangue comporta un rischio, e sei sempre combattuto tra
divenire un maestro fra gli incantatori o cedere agli istinti più distruttivi._

**CARATTERISTICA CHIAVE: CARISMA**

Al 1° livello, la tua classe ti conferisce un aumento di caratteristica che
applichi al Carisma.

**PUNTI FERITA: 6 più il tuo modificatore di Costituzione**

Al 1° livello e a ogni livello successivo sommi questo valore ai tuoi Punti
Ferita massimi.

## Ruolare lo Stregone

### Durante gli Incontri di Combattimento...

Utilizzi gli incantesimi per ferire i nemici, influenzare le loro menti e
intralciare i loro movimenti. Potresti essere troppo vulnerabile per combattere
in mischia, ma la tua linea di sangue potrebbe conferirti capacità con cui
cavartela in una rissa. Hai accesso a magie potenti, ma ti affidi anche ai
trucchetti, per conservare gli incantesimi migliori... o perché li hai consumati
tutti.

### Durante gli Incontri Sociali...

Grazie al tuo carisma naturale sei bravo a interagire con le persone.

### Durante l'Esplorazione...

Individui la magia intorno a te, per trovare tesori o avvertire gli altri della
presenza di trappole magiche. Se vi imbattete in misteri o problemi riguardanti
la tua linea di sangue con il tuo gruppo, tentate di risolverli.

### Nelle Pause...

Fabbrichi oggetti magici o scrivi pergamene. La tua linea di sangue potrebbe
spingerti a fare ricerche sulla tua stirpe o a frequentare persone o creature a
essa affiliate.

### Probabilmente...

- Sei molto indipendente e, a prescindere che tu accolga o rifiuti il tuo
  retaggio magico, ambisci a distinguerti sia come incantatore che come
  persona..
- Sei al contempo affascinato e spaventato dal tuo lignaggio: il tuo
  atteggiamento può spaziare dall'accettazione incondizionata al veemente
  rifiuto.
- Ti affidi agli oggetti magici, come pergamene e bacchette, per espandere il
  tuo limitato arsenale di incantesimi.

### Probabilmente gli Altri...

- Sono sbalorditi dalla tua capacità di creare magia dal nulla, e le tue facoltà
  suscitano in loro diffidenza e ammirazione in egual misura.
- Ti reputano meno coscienzioso dei maghi studiosi, dei chierici devoti e degli
  altri incantatori, poiché attingi al potere in maniera spontanea.
- Presumono che tu sia imprevedibile come la magia che usi, anche se mostri di
  avere un'indole diversa.

## Competenze Iniziali

Al 1° livello, ottieni i gradi di competenza indicati di seguito. Sei senza
addestramento in tutte le statistiche non elencate, a meno che tu non ottenga un
grado di competenza migliore in qualche altro modo.

### Percezione

Addestrato in Percezione

### Tiri Salvezza

Addestrato in Tempra

Addestrato in Riflessi

Esperto in Volontà

### Abilità

Addestrato in una o più abilità determinate dalla tua linea di sangue

Addestrato in un numero di abilità aggiuntive pari a 2 più il tuo modificatore
di Intelligenza

### Attacchi

Addestrato con le armi semplici

Addestrato con gli attacchi senz'armi

### Difese

Senza addestramento con tutte le armature

Addestrato nella difesa senz'armatura

### Incantesimi

Addestrato nei tiri per colpire con incantesimi della tua tradizione
d'incantatore, come indicato dalla tua linea di sangue

Addestrato nella CD degli incantesimi della tua tradizione d'incantatore, come
indicato dalla tua linea di sangue

## Privilegi di Classe

In quanto stregone, acquisisci i seguenti privilegi di classe. Le capacità
ottenute ai livelli superiori riportano, accanto ai rispettivi nomi, i livelli
richiesti per acquisirle.

| Il Tuo Livello | Privilegi di Classe                                                                                                       |
| :------------: | :------------------------------------------------------------------------------------------------------------------------ |
|       1        | Competenze iniziali, lanciare incantesimi da stregone, linea di sangue, repertorio degli incantesimi, stirpe e background |
|       2        | Talento da stregone, talento di abilità                                                                                   |
|       3        | Incantesimi di 2° livello, incantesimi distintivi, incremento di abilità, talento generico                                |
|       4        | Talento da stregone, talento di abilità                                                                                   |
|       5        | Aumenti di caratteristica, incantesimi di 3° livello, incremento di abilità, talento di stirpe, tempra magica             |
|       6        | Talento da stregone, talento di abilità                                                                                   |
|       7        | Incantatore esperto, incantesimi di 4° livello, incremento di abilità, talento generico                                   |
|       8        | Talento da stregone, talento di abilità                                                                                   |
|       9        | Incantesimi di 5° livello, incremento di abilità, riflessi fulminei, talento di stirpe                                    |
|       10       | Aumenti di caratteristica, talento da stregone, talento di abilità                                                        |
|       11       | Allerta, esperienza con le armi semplici, incantesimi dì 6° livello, incremento di abilità, talento generico              |
|       12       | Talento da stregone, talento di abilità                                                                                   |
|       13       | Incantesimi di 7° livello, incremento di abilità, specializzazione con le armi, talento di stirpe, vesti difensive        |
|       14       | Talento da stregone, talento di abilità                                                                                   |
|       15       | Aumenti di caratteristica, incantatore magistrale, incantesimi di 8° livello, incremento di abilità, talento generico     |
|       16       | Talento da stregone, talento di abilità                                                                                   |
|       17       | Incantesimi di 9° livello, incremento di abilità, risolutezza, talento di stirpe                                          |
|       18       | Talento da stregone, talento di abilità                                                                                   |
|       19       | Incantatore leggendario, incremento di abilità, paradigma della linea di sangue, talento generico                         |
|       20       | Aumenti di caratteristica, talento da stregone, talento di abilità                                                        |

### Competenze Iniziali

Al 1° livello ottieni un certo numero di  competenze che rappresentano il tuo
addestramento di base, indicate all'inizio della descrizione della classe.

### Linea di Sangue

Scegli una linea di sangue da cui hai ereditato le tue doti di incantatore. In
questo modo, determini il tipo di incantesimi che lanci, la lista da cui li
scegli, gli incantesimi in più che impari e le abilità con addestramento
aggiuntive. Inoltre, ottieni dei Punti Focalizzazione e degli speciali
incantesimi focalizzati basati sulla tua linea di sangue. Le linee di sangue
presentate in questo manuale sono le seguenti.

- [Aberrante](/classi/stregone/linee-di-sangue/aberrante): Un'influenza bizzarra
  e imperscrutabile ti concede l'utilizzo degli incanteocculti.
- [Angelica](/classi/stregone/linee-di-sangue/angelica): Lanci incantesimi
  divini elargiti dalla grazia celeste.
- [Demoniaca](/classi/stregone/linee-di-sangue/demoniaca): Una corruzione
  malefica ti permette di utilizzare gli incantesimi divini.
- [Diabolica](/classi/stregone/linee-di-sangue/diabolica): Devi i tuoi
  incantesimi divini a un patto con i diavoli.
- [Draconica](/classi/stregone/linee-di-sangue/draconica): Il sangue dei draghi
  ti concede l'utilizzo degli incantesimi arcani.
- [Elementale](/classi/stregone/linee-di-sangue/elementale): Le forze elementali
  si manifestano in te come incantesimi primevi.
- [Fatata](/classi/stregone/linee-di-sangue/fatata): L'influsso delle fate ti
  conferisce l'uso degli incantesimi primevi.
- [Imperiale](/classi/stregone/linee-di-sangue/imperiale): Lanci incantesimi
  arcani concessi da un antico potere.
- [Megera](/classi/stregone/linee-di-sangue/megera): La malignità di una megera
  ti ha donato la capacità di lanciare incantesimi occulti.
- [Non Morta](/classi/stregone/linee-di-sangue/non-morta): Il tocco della morte
  ti concede di utilizzare incantesimi divini.
- [Genie](/classi/stregone/linee-di-sangue/genie): Through lineage, magic, or
  wishes made real, the blood of a noble genie flows through veins.
- [Nymph](/classi/stregone/linee-di-sangue/nymph): One of your ancestors was
  inspired by a nymph, or perhaps was a nymph themself, andthe beauty of nature
  lives in you.
- [Psychopomp](/classi/stregone/linee-di-sangue/psychopomp): For good or ill,
  your ancestors' deeds drew the attention of psychopomps, ormight somehow count
  one in your family tree. The presence of these shepherds of souls and enemies
  of undeath has left an indelible mark on you.
- [Shadow](/classi/stregone/linee-di-sangue/shadow): Whether due to a velstrac's
  manipulations or a planar jaunt gone horribly wrong, bloodline was infused
  with a vein of shadow.

### Incantesimi della Linea di Sangue

La linea di sangue ti conferisce degli incantesimi speciali riservati agli
appartenenti al tuo lignaggio. Gli incantesimi della linea di sangue sono un
tipo di incantesimo focalizzato. Lanciarne uno costa 1 Punto Focalizzazione, e
inizi con una riserva di focalizzazione di 1 punto. Ripristini tale riserva
durante i Preparativi Giornalieri, ma puoi recuperare 1 Punto Focalizzazione
effettuando per 10 minuti l'attività Rifocalizzare. A differenza degli altri
personaggi, per Rifocalizzare non devi fare alcunché di specifico, poiché il
potere insito nel tuo sangue rigenera naturalmente la tua riserva di
focalizzazione.

Gli incantesimi focalizzati vengono automaticamente intensificati a metà del tuo
livello arrotondata per eccesso, non richiedono slot incantesimo e non puoi
lanciarli utilizzando questi ultimi. Alcuni talenti possono conferirti altri
incantesimi focalizzati e accrescere la tua riserva, sebbene questa non possa
mai contenere più di 3 Punti Focalizzazione.

<h3>Leggere la Descrizione di una Linea di Sangue</h3>

La descrizione di una linea di sangue contiene le seguenti informazioni.

**Lista degli Incantesimi** Utilizzi questa tradizione magica e la relativa
lista degli incantesimi.

**Abilità della Linea di Sangue** Sei addestrato nelle abilità indicate.

**Incantesimi Concessi** Inserisci automaticamente nel tuo repertorio gli
incantesimi qui indicati, in aggiunta a quelli che ottieni grazie a lanciare
incantesimi da stregone. Al 1° livello, ottieni un trucchetto e un incantesimo
di 1° livello. Impari gli altri incantesimi della lista non appena ottieni la
capacità di lanciare incantesimi da stregone di livello corrispondente.

**Incantesimi della Linea di Sangue** Ottieni automaticamente l'incantesimo
della linea di sangue iniziale al 1° livello; puoi ottenerne altri selezionando
i talenti Linea di Sangue Avanzata e Linea di Sangue Superiore.

**Magia del Sangue** Ogni volta che lanci un incantesimo della linea di sangue
utilizzando Punti Focalizzazione o un incantesimo concesso dalla linea di sangue
tramite uno slot incantesimo, ottieni un effetto di magia del sangue. Se
quest'ultimo offre una scelta, la devi compiere prima di determinare gli esiti
dell'incantesimo. L'effetto di magia del sangue si verifica dopo aver effettuato
eventuali prove per determinare gli effetti iniziali dell'incantesimo e si
applica contro un nemico solo se il Tiro per Colpire con incantesimo ha successo
o se il nemico fallisce il Tiro Salvezza. Se l'incantesimo prevede un'area,
quando lo lanci devi designare te stesso o un bersaglio nell'area come bersaglio
dell'effetto di magia del sangue. Quando si fa riferimento al livello
dell'incantesimo, si intende il livello dell'incantesimo che lanci.

### Lanciare Incantesimi da Stregone

La tua linea di sangue ti conferisce un incredibile potere magico. Puoi lanciare
incantesimi tramite l'attività Lanciare un Incantesimo, impiegando i componenti
materiali, somatici e verbali richiesti. In quanto stregone, solitamente puoi
sostituire i componenti materiali con quelli somatici, perciò non hai bisogno di
una borsa dei componenti.

Ogni giorno puoi lanciare fino a tre incantesimi di 1° livello. Devi conoscere
gli incantesimi per lanciarli e puoi impararli grazie al privilegio di classe
repertorio degli incantesimi. Il numero di incantesimi che puoi lanciare ogni
giorno è determinato dai tuoi slot incantesimo.

Avanzando di livello come stregone aumenta anche il tuo numero di incantesimi
giornalieri, così come il livello massimo di incantesimi che puoi lanciare, come
indicato nella Tabella 3-19: Incantesimi Giornalieri dello Stregone.

Alcuni incantesimi richiedono un Tiro per Colpire con incantesimo per verificare
quanto siano efficaci, oppure impongono ai nemici di tirare contro la tua CD di
incantesimo (solitamente effettuando un Tiro Salvezza). Poiché la tua
caratteristica chiave è il Carisma, i tiri per colpire con incantesimi e le CD
di incantesimi utilizzano il tuo modificatore di Carisma.

#### Intensificare gli Incantesimi

Quando ottieni slot incantesimo di 2° livello o superiore, puoi sfruttarli per
lanciare versioni più potenti degli incantesimi dì livello inferiore. Questo
aumenta il livello dell'incantesimo, fino a farlo corrispondere a quello dello
slot utilizzato. Per poter lanciare un incantesimo intensificato, devi possedere
nel tuo repertorio l'incantesimo che vuoi lanciare al livello a cui intendi
lanciarlo. Molti incantesimi presentano specifici miglioramenti quando vengono
intensificati a determinati livelli. Il privilegio di classe incantesimi
distintivi ti permette di intensificare liberamente alcuni incantesimi.

#### Trucchetti

Un trucchetto è un tipo speciale di incantesimo che non utilizza slot
incantesimo, e può essere lanciato a volontà, un qualsiasi numero di volte al
giorno. Un trucchetto viene automaticamente intensificato alla metà del tuo
livello arrotondata per eccesso, che equivale al livello più alto di slot
incantesimo da dtregone che hai. Per esempio, i trucchetti di uno stregone di 1°
sono anch'essi di 1° livello, mentre quelli di uno stregone di 5° livello sono
di 3° livello.

| Il Tuo Livello | Trucchetti | 1°  | 2°  | 3°  | 4°  | 5°  | 6°  | 7°  | 8°  | 9°  | 10° |
| :------------: | :--------: | :-: | :-: | :-: | :-: | :-: | :-: | :-: | :-: | :-: | :-: |
|       1        |     5      |  3  |  -  |  -  |  -  |  -  |  -  |  -  |  -  |  -  |  -  |
|       2        |     5      |  4  |  -  |  -  |  -  |  -  |  -  |  -  |  -  |  -  |  -  |
|       3        |     5      |  4  |  3  |  -  |  -  |  -  |  -  |  -  |  -  |  -  |  -  |
|       4        |     5      |  4  |  4  |  -  |  -  |  -  |  -  |  -  |  -  |  -  |  -  |
|       5        |     5      |  4  |  4  |  3  |  -  |  -  |  -  |  -  |  -  |  -  |  -  |
|       6        |     5      |  4  |  4  |  4  |  -  |  -  |  -  |  -  |  -  |  -  |  -  |
|       7        |     5      |  4  |  4  |  4  |  3  |  -  |  -  |  -  |  -  |  -  |  -  |
|       8        |     5      |  4  |  4  |  4  |  4  |  -  |  -  |  -  |  -  |  -  |  -  |
|       9        |     5      |  4  |  4  |  4  |  4  |  3  |  -  |  -  |  -  |  -  |  -  |
|       10       |     5      |  4  |  4  |  4  |  4  |  4  |  -  |  -  |  -  |  -  |  -  |
|       11       |     5      |  4  |  4  |  4  |  4  |  4  |  3  |  -  |  -  |  -  |  -  |
|       12       |     5      |  4  |  4  |  4  |  4  |  4  |  4  |  -  |  -  |  -  |  -  |
|       13       |     5      |  4  |  4  |  4  |  4  |  4  |  4  |  3  |  -  |  -  |  -  |
|       14       |     5      |  4  |  4  |  4  |  4  |  4  |  4  |  4  |  -  |  -  |  -  |
|       15       |     5      |  4  |  4  |  4  |  4  |  4  |  4  |  4  |  3  |  -  |  -  |
|       16       |     5      |  4  |  4  |  4  |  4  |  4  |  4  |  4  |  4  |  -  |  -  |
|       17       |     5      |  4  |  4  |  4  |  4  |  4  |  4  |  4  |  4  |  3  |  -  |
|       18       |     5      |  4  |  4  |  4  |  4  |  4  |  4  |  4  |  4  |  4  |  -  |
|       19       |     5      |  4  |  4  |  4  |  4  |  4  |  4  |  4  |  4  |  4  | 1\* |
|       20       |     5      |  4  |  4  |  4  |  4  |  4  |  4  |  4  |  4  |  4  | 1\* |

\* Il privilegio di classe paradigma della linea di sangue ti conferisce uno
slot incantesimo di 10° livello che funziona in maniera leggermente diversa
dagli altri slot.

### Repertorio degli Incantesimi

Il repertorio degli incantesimi raccoglie tutti gli incantesimi che puoi
lanciare. Al 1° livello, impari due incantesimi di 1° livello a tua scelta e
quattro trucchetti a tua scelta, oltre a un incantesimo e un trucchetto
aggiuntivi conferiti dalla linea di sangue. Li selezioni tra gli incantesimi
comuni della tradizione corrispondente alla tua linea di sangue, o fra altri
incantesimi di quella tradizione a cui hai accesso. Puoi lanciare qualsiasi
incantesimo del tuo repertorio utilizzando uno slot incantesimo di livello
adeguato.

Avanzando di livello aggiungi incantesimi al repertorio. Ogni volta che ottieni
uno slot incantesimo, aggiungi un incantesimo dello stesso livello al tuo
repertorio. Quando accedi a un nuovo livello di incantesimi, il primo
incantesimo che impari è sempre quello della tua linea di sangue, ma puoi
scegliere gli altri incantesimi che ottieni. Al 2° livello, selezioni un altro
incantesimo di 1° livello, al 3° ottieni un nuovo incantesimo della linea di
sangue e altri due incantesimi di 2° livello, e così via. Quando aggiungi degli
incantesimi, puoi selezionare una versione di livello superiore di un
incantesimo che già possiedi, così da poter lanciare una versione intensificata
di quell'incantesimo.

Sebbene progrediscano di pari passo, gli slot incantesimo sono una cosa distinta
dagli incantesimi del repertorio. Un talento o un'altra capacità che aggiunge un
incantesimo al tuo repertorio non ti conferisce un altro slot, e viceversa.

<h3>Sostituire gli Incantesimi nel tuo Repertorio</h3>

Man mano che aggiungi nuovi incantesimi al tuo repertorio, potresti voler
sostituire alcuni di quelli imparati in precedenza. Ogni volta che avanzi di
livello e ne impari di nuovi, puoi sostituire un vecchio incantesimo con uno
diverso dello stesso livello. Tale incantesimo può essere un trucchetto, ma non
puoi sostituire incantesimi della linea di sangue. Inoltre, puoi sostituire gli
incantesimi anche Riaddestrandoti durante le pause.

### Stirpe e Background

Al 1° livello, oltre alle capacità conferite dalla classe, ottieni i benefici
della Stirpe e del Background che hai scelto.

### Talenti da Stregone - 2°

Al 2° livello, e successivamente ad ogni livello pari, ottieni un talento da
stregone.

### Talenti di Abilità - 2°

Al 2° livello, e successivamente ogni 2 livelli, ottieni un talento di abilità.
Per selezionarne uno devi essere almeno addestrato nell'abilità corrispondente.

### Incantesimi Distintivi - 3°

Hai imparato a lanciare alcuni incantesimi con maggior flessibilità. Per ciascun
livello di incantesimi che puoi lanciare, selezioni un incantesimo di quel
livello come incantesimo distintivo. Non devi imparare separatamente le versioni
intensificate degli incantesimi distintivi, ma puoi intensificarli liberamente.
Se hai imparato un incantesimo distintivo a un livello superiore rispetto a
quello minimo, puoi lanciare anche tutte le sue versioni di livello inferiore
senza doverle imparare a parte. Se sostituisci un incantesimo distintivo, puoi
scegliere un incantesimo distintivo sostitutivo dello stesso livello
dell'incantesimo a cui hai imparato il precedente. Puoi anche Riaddestrarti
specificamente per cambiare un incantesimo distintivo con un diverso incantesimo
di quel livello, senza procedere ad alcuna sostituzione; questo richiede il
tempo normalmente previsto per il Riaddestramento degli incantesimi.

### Incrementi di Abilità - 3°

Al 3° livello, e successivamente ogni 2 livelli, ottieni un incremento di
abilità. Puoi utilizzarlo per aumentare ad addestrato il tuo grado di competenza
in un'abilità in cui sei aenza addestramento, o per aumentarlo a esperto in
un'abilità in cui sei già addestrato.

Al 7° livello, puoi impiegare gli incrementi di abilità per aumentare a maestro
il tuo grado di competenza in un'abilità in cui sei già esperto, mentre al 15°
livello puoi utilizzarli per aumentare a Leggendario il tuo grado di competenza
in un'abilità in cui sei già maestro.

### Talenti Generici - 3°

Al 3° livello, e successivamente ogni 4 livelli, ottieni un talento generico.

### Aumenti di Caratteristica - 5°

Al 5° livello, e successivamente ogni 5 livelli, aumenti quattro diversi
punteggi di caratteristica. Puoi utilizzare questi aumenti di caratteristica per
incrementare i tuoi punteggi di caratteristica sopra il 18. Applicare un aumento
a un punteggio di caratteristica lo incrementa di 1 se è già pari o superiore a
18, o di 2 se il punteggio parte da meno di 18.

### Talenti di Stirpe - 5°

Al 5° livello e successivamente ogni 4 livelli, in aggiunta al talento di stirpe
iniziale, ne ottieni uno. La lista dei talenti di stirpe a tua disposizione
viene presentata nella descrizione della stirpe del tuo personaggio.

### Tempra Magica - 5°

Il potere magico ha migliorato la resilienza del tuo corpo. Il tuo grado di
competenza nei tiri salvezza su Tempra aumenta a esperto.

### Incantatore Esperto - 7°

La tua magia innata risponde prontamente e con veemenza alla tua volontà. Il tuo
grado di competenza nei tiri per colpire con incantesimo e nella CD degli
incantesimi per incantesimi della tradizione della tua linea di sangue aumenta a
esperto.

### Riflessi Fulminei - 9°

Hai riflessi veloci come il fulmine. Il tuo grado di competenza nei tiri
salvezza su Riflessi aumenta a esperto.

### Allerta - 11°

Sei vigile nei confronti di possibili minacce. Il tuo grado di competenza in
Percezione aumenta a esperto.

### Esperienza con le Armi Semplici - 11°

Addestramento e magia hanno migliorato la tua tecnica con le armi. Il tuo grado
di competenza con armi semplici e attacchi senz'armi aumenta a esperto.

### Vesti Difensive - 13°

Il fluire della magia e l'addestramento uniti insieme ti aiutano a evitare gli
attacchi. Il tuo grado di competenza nella difesa senz'armatura aumenta a
esperto.

### Specializzazione con le Armi - 13°

Hai imparato a infliggere ferite più gravi con le armi che conosci meglio.
Infliggi 2 danni aggiuntivi con le armi e gli attacchi senz'armi in cui sei
esperto. Questi danni aumentano a 3 se sei maestro e a 4 se sei leggendario.

### Incantatore Magistrale - 15°

Padroneggi la magia nel tuo sangue. Il tuo grado di competenza nei tiri per
colpire con incantesimo e nella CD per gli incantesimi della tradizione della
tua linea di sangue aumenta a maestro.

### Risolutezza - 17°

Hai temprato la tua mente con la determinazione. Il tuo grado di competenza nei
tiri salvezza su Volontà aumenta a maestro. Quando ottieni un successo in un
tiro salvezza su Volontà, lo consideri un successo critico.

### Paradigma della Linea di Sangue - 19°

Hai perfezionato la magia della tua linea di sangue. Aggiungi al repertorio due
incantesimi comuni di 10° livello della tua tradizione. Ottieni un singolo slot
incantesimo di 10° livello utilizzabile per lanciare tali incantesimi, tramite
lanciare incantesimi da stregone. Diversamente dagli altri slot incantesimo, non
ottieni altri incantesimi di 10° livello avanzando di livello, e non possono
essere utilizzati con capacità che permettano di lanciare incantesimi senza
consumare slot o conferiscano ulteriori slot incantesimo. Puoi ottenere un
secondo slot acquisendo il talento da stregone
[Perfezione della Linea di Sangue](/talenti/stregone/perfezione-della-linee-di-sangue).

### Incantatore Leggendario - 19°

Sei un incantatore dalle doti prodigiose. Il tuo grado di competenza nei tiri
per colpire con incantesimo e nella CD degli incantesimi per gli incantesimi
della tradizione della tua linea di sangue aumenta a leggendario.
