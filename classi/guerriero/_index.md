---
source: Manuale di Gioco, pag. 153
original-name: Fighter
original-srd: https://2e.aonprd.com/Classes.aspx?ID=7
---

# Guerriero

_Che tu combatta per onore, avidità, fedeltà o solo per il brivido della
battaglia, sei un indiscusso maestro in fatto di armi e tecniche di
combattimento. Quando i nemici sono tanto sciocchi da abbassare la guardia,
concateni le tue azioni attraverso ingegnose combinazioni di mosse d'apertura,
colpi fatali e contrattacchi. Cavaliere, mercenario, tiratore di precisione o
maestro della spada, poco importa: perfezioni le tue abilita marziali fino a
elevarle a forma d'arte e metti a segno devastanti attacchi critici._

**CARATTERISTICA CHIAVE: FORZA O DESTREZZA**

Al 1° livello, la tua classe ti conferisce un aumento di caratteristica che
applichi alla Forza o alla Destrezza, a tua scelta.

**PUNTI FERITA: 10 più il tuo modificatore di Costituzione**

Al 1° livello e a ogni livello successivo sommi questo valore ai tuoi Punti
Ferita massimi.

## Ruolare il Guerriero

### Durante gli Incontri di Combattimento...

Colpisci con ineguagliata precisione e utilizzi tecniche di combattimento
specializzate. Un guerriero da mischia si frappone tra gli alleati e i nemici e
attacca qualsiasi avversario che tenti di oltrepassarlo. Un combattente a
distanza mette a segno colpi precisi da lontano.

### Durante gli Incontri Sociali...

Puoi risultare una figura minacciosa: ciò può essere un bene se stai negoziando
con il nemico ma, nel corso di interazioni più raffinate, può diventare uno
svantaggio.

### Durante l'Esplorazione...

Tieni alta la guardia in vista di possibili scontri e rimani in allerta per
individuare minacce nascoste. Inoltre, superi gli ostacoli fisici sulla tua
strada, che si tratti di abbattere una porta, sollevare ostacoli, arrampicarsi
con perizia o saltare un crepaccio.

### Nelle Pause...

Puoi svolgere lavori manuali, oppure fabbricare e riparare armi e armature. Se
una tecnica che conosci non ti serve più, puoi addestrarti per impararne di
nuove. Nel caso ti sia fatto una reputazione, potresti fondare una tua
organizzazione o costruire una fortezza.

### Probabilmente...

- Conosci potenzialità e qualità di ogni arma e pezzo d'armatura che possiedi.
- Sei convinto che il pericolo di cui è piena la vita di un avventuriero debba
  essere controbilanciato da grandi bagordi e imprese ambiziose.
- Ti spazientisci subito davanti a enigmi o problemi che richiedano una logica
  minuziosa o uno studio approfondito.

### Probabilmente gli Altri...

- Ti trovano minaccioso finché non imparano a conoscerti... e forse anche dopo.
- Si aspettano che tu sia tutto muscoli e niente cervello.
- Rispettano la tua maestria nell'arte della guerra e tengono in gran
  considerazione le tue opinioni circa la qualità di armi e armature.

## Competenze Iniziali

Al 1° livello, ottieni i gradi di competenza indicati di seguito. Sei senza
addestramento in tutte le statistiche non elencate, a meno che tu non ottenga un
grado di competenza migliore in qualche altro modo.

### Percezione

Esperto in Percezione

### Tiri Salvezza

Esperto in Tempra  
Esperto in Riflessi  
Addestrato in Volontà

### Abilità

Addestrato in una a tua scelta tra Acrobazia e Atletica  
Addestrato in un numero di abilità aggiuntive pari a 3 più il tuo modificatore
di Intelligenza

### Attacchi

Esperto con le armi semplici  
Esperto con le armi da guerra  
Addestrato con le armi avanzate  
Esperto con gli attacchi senz'armi

### Difese

Addestrato con tutte le armature  
Addestrato nella difesa senz'armatura

### CD di Classe

Addestrato nella CD di classe del guerriero

## Privilegi di Classe

In quanto guerriero, acquisisci i seguenti privilegi di classe. Le capacità
ottenute ai livelli superiori riportano, accanto ai rispettivi nomi, i livelli
richiesti per acquisirle.

| Il tuo Livello | Privilegi di Classe                                                                                                                         |
| :------------: | ------------------------------------------------------------------------------------------------------------------------------------------- |
|       1        | Attacco di opportunità, competenze iniziali, parare con lo scudo, stirpe e background, talento da guerriero                                 |
|       2        | Talento da guerriero, talento di abilità                                                                                                    |
|       3        | Audacia, incremento di abilità, talento generico                                                                                            |
|       4        | Talento da guerriero, talento di abilità                                                                                                    |
|       5        | Aumenti di caratteristica, incremento di abilità, maestria con le armi da guerriero, talento di stirpe                                      |
|       6        | Talento da guerriero, talento di abilità                                                                                                    |
|       7        | Incremento di abilità, osservare il campo di battaglia, specializzazione con le armi, talento generico                                      |
|       8        | Talento da guerriero, talento di abilità                                                                                                    |
|       9        | Colosso, incremento di abilità, talento di stirpe, versatilità in combattimento                                                             |
|       10       | Aumenti di caratteristica, talento da guerriero, talento di abilità                                                                         |
|       11       | Esperienza con le armature, esperienza del guerriero, incremento di abilità, talento generico                                               |
|       12       | Talento da guerriero, talento di abilità                                                                                                    |
|       13       | Combattente leggendario, incremento di abilità, talento di stirpe                                                                           |
|       14       | Talento da guerriero, talento di abilità                                                                                                    |
|       15       | Aumenti di caratteristica, eludere, incremento di abilità, specializzazione con le armi superiore, talento generico, versatilità migliorata |
|       16       | Talento da guerriero, talento di abilità                                                                                                    |
|       17       | Incremento di abilità, maestria con le armature, talento di stirpe                                                                          |
|       18       | Talento da guerriero, talento di abilità                                                                                                    |
|       19       | Incremento di abilità, talento generico, versatilità leggendaria                                                                            |
|       20       | Aumenti di caratteristica, talento da guerriero, talento di abilità                                                                         |

### Attacco di Opportunità

Sempre alla ricerca di un punto debole, attacchi rapidamente i nemici che
lasciano varchi nelle loro difese. Ottieni la reazione
[Attacco di Opportunità](/azioni/classe/attacco-di-opportunita).

### Competenze Iniziali

Al 1° livello ottieni un certo numero di competenze che rappresentano il tuo
addestramento di base, indicate all'inizio della descrizione della classe.

### Parare con lo Scudo

Ottieni il talento generico
[Parare con lo Scudo](/talenti/generici/parare-con-lo-scudo), una reazione che
ti permette di ridurre i danni sfruttando lo scudo.

### Stirpe e Background

Oltre alle capacità conferite dalla classe, ottieni i benefici della stirpe e
del background che hai scelto.

### Talenti da Guerriero

Al 1° livello, e successivamente ad ogni livello pari, ottieni un talento da
guerriero.

### Talenti di Abilità - 2°

Al 2° livello, e successivamente ogni 2 livelli, ottieni un talento di abilità.
Per selezionarne uno devi essere almeno addestrato nell'abilità corrispondente.

### Audacia - 3°

Dopo aver affrontato innumerevoli nemici e il caos della battaglia sai come
trovare il coraggio per superare la paura e continuare a combattere. Il tuo
grado di competenza nei tiri salvezza su Volontà aumenta a esperto. Quando
ottieni un successo in un tiro salvezza su Volontà contro un effetto di paura,
consideri il risultato un successo critico. Inoltre, ogni volta che subisci la
condizione spaventato riduci il suo valore di 1.

### Incrementi di Abilità - 3°

Al 3° livello, e successivamente ogni 2 livelli, ottieni un incremento di
abilità. Puoi utilizzarlo per aumentare ad addestrato il tuo grado di competenza
in un'abilità in cui sei aenza addestramento, o per aumentarlo a Esperto in
un'abilità in cui sei già Addestrato.

Al 7° livello, puoi impiegare gli incrementi di abilità per aumentare a maestro
il tuo grado di competenza in un'abilità in cui sei già Esperto, mentre al 15°
livello puoi utilizzarli per aumentare a Leggendario il tuo grado di competenza
in un'abilità in cui sei già maestro.

### Talenti Generici - 3°

Al 3° livello, e successivamente ogni 4 livelli, ottieni un talento generico.

### Aumenti di Caratteristica - 5°

Al 5° livello, e successivamente ogni 5 livelli, aumenti quattro diversi
punteggi di Caratteristica. Puoi utilizzare questi aumenti di caratteristica per
incrementare i tuoi punteggi di caratteristica sopra il 18\. Applicare un
aumento a un punteggio di caratteristica lo incrementa di 1 se è già pari o
superiore a 18, o di 2 se il punteggio parte da meno di 18.

### Maestria con le Armi da Guerriero - 5°

Le ore trascorse ad addestrarti, imparando e sviluppando nuove tecniche di
combattimento, ti hanno reso particolarmente letale nel brandire le tue armi
predilette. Scegli un gruppo di armi: il tuo grado di competenza con le armi
semplici e da guerra che ne fanno parte aumenta a maestro, mentre con quelle
avanzate aumenta a esperto. Accedi agli effetti di specializzazione del critico
di tutte le armi con cui hai il grado maestro.

### Talenti di Stirpe - 5°

In aggiunta al talento di stirpe iniziale, ne ottieni uno al 5° livello e
successivamente ogni 4 livelli.

### Osservare il Campo di Battaglia - 7°

Che tu stia valutando lo schieramento avversario o solo facendo la guardia,
osservare il nemico è la tua specialità. Aumenti a maestro il tuo grado di
competenza in Percezione. Inoltre, ottieni bonus di circostanza +2 alle prove di
Percezione per l'iniziativa, che ti permette di reagire più rapidamente durante
il combattimento.

### Specializzazione con le Armi - 7°

Sai come infliggere ferite più gravi con le armi che conosci meglio. Infliggi 2
danni aggiuntivi con armi e attacchi senz'armi con cui sei esperto che aumentano
a 3 se sei maestro e a 4 se sei leggendario.

### Colosso - 9°

Il tuo corpo è abituato alle sollecitazioni fisiche e resiste alle malattie.
Aumenti a maestro il tuo grado di competenza nei tiri salvezza su Tempra. Quando
ottieni un successo in un tiro salvezza su Tempra, lo consideri un successo
critico.

### Versatilità in Combattimento - 9°

Grazie all'esperienza maturata in battaglia, riesci ad adattare le tue tattiche
a varie situazioni. Quando effettui i preparativi giornalieri, ottieni un
talento da guerriero di 8° livello o inferiore che non possiedi già. Puoi
utilizzarlo finché non effettuerai nuovamente i preparativi. Devi soddisfare
tutti i requisiti del talento.

### Esperienza con le Armature - 11°

Hai trascorso così tanto tempo con l'armatura addosso che sai come sfruttare al
meglio la tua protezione. Il tuo grado di competenza con armature leggere, medie
e pesanti e nella difesa senza armatura aumenta a esperto. Ottieni gli effetti
della specializzazione con armature medie e pesanti.

### Esperienza del Guerriero - 11°

Hai perfezionato le tue tecniche cosicché sia più difficile contrastarle.
Aumenti a esperto il tuo grado di competenza nella CD di classe del guerriero.

### Combattente Leggendario - 13°

Hai appreso tecniche di combattimento utilizzabili con tutte le armi, acquisendo
un'abilità impareggiabile con quelle che prediligi. Il tuo grado di competenza
con le armi semplici, da guerra e con gli attacchi senz'armi aumenta a maestro,
mentre con le armi avanzate aumenta a esperto. Puoi selezionare un gruppo di
armi: con le armi semplici e da guerra che ne fanno parte il tuo grado di
competenza aumenta a leggendario, mentre con quelle avanzate aumenta a maestro.

### Eludere - 15°

Hai imparato a muoverti velocemente per evitare esplosioni, soffi di drago e non
solo. Aumenti a maestro il tuo grado di competenza nei tiri salvezza su
Riflessi. Quando ottieni un successo in un tiro salvezza su Riflessi, consideri
il risultato un successo critico.

### Specializzazione con le Armi Superiore - 15°

I danni aggiuntivi conferiti da specializzazione con le armi aumentano a 4 con
armi e attacchi senz'armi in cui sei esperto, a 6 se sei maestro e a 8 se sei
leggendario.

### Versatilità Migliorata - 15°

La tua vasta esperienza ti rende ancor più abile nell'adattarti alle sfide di
ogni giorno. Quando utilizzi versatilità in combattimento, puoi ottenere due
talenti da guerriero anziché uno. Il primo deve essere sempre di 8° livello o
inferiore, mentre l'altro può essere al massimo di 14° livello; puoi sfruttare
il primo talento per soddisfare i prerequisiti del secondo. Devi rispettare
tutti i requisiti dei talenti.

### Maestria con le Armature - 17°

Una maggior abilità nell'usare l'armatura ti permette di evitare più colpi. Il
tuo grado di competenza con armature leggere, medie e pesanti e nella difesa
senz'armatura aumenta a maestro.

### Versatilità Leggendaria - 19°

Nell'uso delle armi quasi non conosci rivali. Il tuo grado di competenza con
armi semplici, da guerra e con attacchi senz'armi aumenta a leggendario, mentre
con armi avanzate e nella CD di classe del guerriero raggiungi il grado di
maestro.
