---
source: Manuale di Gioco, pag. TODO
original-name: Druid
original-srd: https://2e.aonprd.com/Classes.aspx?ID=6
---

# Druido

_È impossibile resistere al potere della natura. In pochi minuti può devastare
la fortezza più solida e abbattere gli edifici più imponenti, bruciandoli fino a
ridurli in cenere, seppellendoli sotto valanghe di neve o inabissandoli tra le
onde. La natura ricompensa chi le mostra rispetto con infinita prodigalità e
splendori da mozzare il fiato, e riserva una morte straziante a chi invece la
sottovaluta. Tu sei fra coloro che odono il suo richiamo. La sua maestosa
potenza ti ispira una profonda soggezione e ti metti al suo servizio con ogni
fibra del tuo essere._

**CARATTERISTICA CHIAVE: SAGGEZZA**

Al 1° livello, la tua classe ti conferisce un aumento di caratteristica che
applichi alla Saggezza.

**PUNTI FERITA: 6 più il tuo modificatore di Costituzione**

Al 1° livello e a ogni livello successivo sommi questo valore ai tuoi Punti
Ferita massimi.

## Ruolare il Druido

### Durante gli Incontri di Combattimento...

Invochi le forze della natura per sconfiggere i nemici e difendere gli alleati.
Lanci incantesimi che attingono alla magia primeva per proteggere te stesso e i
tuoi amici, curare le loro ferite o evocare animali letali che combattano al tuo
fianco. A seconda del tuo legame con la natura, puoi ricorrere a potenti magie
elementali o cambiare la tua forma in quella di una bestia terrificante.

### Durante gli Incontri Sociali...

Adotti un approccio equilibrato e ragionato ai problemi, cercando soluzioni che
siano ottimali per l'ambiente naturale e, al contempo, permettano alle creature
che lo abitano di vivere in pace e armonia. Spesso, proponi compromessi che
consentano alle parti in causa di ottenere ciò di cui davvero necessitano,
sebbene non possano avere tutto quello che desiderano.

### Durante l'Esplorazione...

Lontano dalla civiltà, le tue abilità sono inestimabili. Rintracci i nemici, ti
orienti nelle terre selvagge e, usando gli incantesimi, individui le aure
magiche circostanti. Puoi persino chiedere agli animali selvaggi di aiutare il
tuo gruppo con i loro sensi straordinari e le loro capacità di ricognizione.

### Nelle Pause...

Puoi fabbricare oggetti magici o pozioni. In alternativa, il legame con la
natura potrebbe spingerti a occuparti di un'area selvatica, per rimediare ai
danni della civiltà o farti amica la fauna locale. Potresti persino insegnare
tecniche sostenibili di coltivazione e allevamento, che permettano di vivere dei
prodotti della terra senza compromettere l'equilibrio naturale.

### Probabilmente...

- Nutri un rispetto profondo e carico di significato per la potenza della
  natura.
- Sei sempre in soggezione d'innanzi al mondo naturale: sei entusiasta di
  condividerlo con altri, ma ti preoccupa l' influenza che potrebbero esercitare
  su di esso.
- Consideri piante e animali degli alleati, e collabori con loro per raggiungere
  i tuoi obiettivi.

### Probabilmente gli Altri...

- Ti considerano un portavoce della natura, e sono certi che tu possa
  controllarla.
- Ti vedono come un solitario che vuole vivere in luoghi selvatici, evitando la
  società e le città.
- Ti reputano un mistico, una specie di sacerdote che obbedisce solo alle forze
  della natura.

## Competenze Iniziali

Al 1° livello, ottieni i gradi di competenza indicati di seguito. Sei senza
addestramento in tutte le statistiche non elencate, a meno che tu non ottenga un
grado di competenza migliore in qualche altro modo.

### Percezione

Addestrato in Percezione

### Tiri Salvezza

Addestrato in Tempra  
Addestrato in Riflessi  
Esperto in Volontà

### Abilità

Addestrato in Natura  
Addestrato in un'abilità determinata dal tuo ordine druidico  
Addestrato in un numero di abilità aggiuntive pari a 2 più il tuo modificatore
di Intelligenza

### Attacchi

Addestrato con le armi semplici  
Addestrato con gli attacchi senz'armi

### Difese

Addestrato con le armature leggere  
Addestrato con le armature medie  
Addestrato nella difesa senz'armatura

### Incantesimi

Addestrato nei tiri per colpire con incantesimi primevi  
Addestrato nella CD degli incantesimi primevi

## Privilegi di Classe

In quanto druido, acquisisci i seguenti privilegi di classe. Le capacità
ottenute ai livelli superiori riportano, accanto ai rispettivi nomi, i livelli
richiesti per acquisirle.

| Il Tuo Livello | Privilegi di Classe                                                                                                                                       |
| :------------: | --------------------------------------------------------------------------------------------------------------------------------------------------------- |
|       1        | Anatema, competenze iniziali, empatia selvatica, lanciare incantesimi primevi, lingua druidica, ordine druidico, parare con lo scudo, stirpe e background |
|       2        | Talento da druido, talento di abilità                                                                                                                     |
|       3        | Allerta, incantesimi di 2° livello, incremento di abilità, talento generico, tempra possente                                                              |
|       4        | Talento da druido, talento di abilità                                                                                                                     |
|       5        | Aumenti di caratteristica, incantesimi di 3° livello, incremento di abilità, riflessi fulminei, talento di stirpe                                         |
|       6        | Talento da druido, talento di abilità                                                                                                                     |
|       7        | Incantatore esperto, incantesimi di 4° livello, incremento di abilità, talento generico                                                                   |
|       8        | Talento da druido, talento di abilità                                                                                                                     |
|       9        | Incantesimi di 5° livello, incremento di abilità, talento di stirpe                                                                                       |
|       10       | Aumenti di caratteristica, talento da druido, talento di abilità                                                                                          |
|       11       | Esperienza con le armi da druido, incantesimi di 6° livello, incremento di abilità, risolutezza, talento generico                                         |
|       12       | Talento da druido, talento di abilità                                                                                                                     |
|       13       | Esperienza con le armature medie, incantesimi di 7° livello, incremento di abilità, specializzazione con le armi, talento di stirpe                       |
|       14       | Talento da druido, talento di abilità                                                                                                                     |
|       15       | Aumenti di caratteristica, incantatore magistrale, incantesimi di 8° livello, incremento di abilità, talento generico                                     |
|       16       | Talento da druido, talento di abilità                                                                                                                     |
|       17       | Incantesimi di 9° livello, incremento di abilità, talento di stirpe                                                                                       |
|       18       | Talento da druido, talento di abilità                                                                                                                     |
|       19       | Ierofante primevo, incantatore leggendario, incremento di abilità, talento generico                                                                       |
|       20       | Aumenti di caratteristica, talento da druido, talento di abilità                                                                                          |

### Anatema

In quanto custodi dell'ordine naturale, i druidi considerano gli affronti contro
di esso dei veri e propri anatemi. Se compi un certo numero di atti di questo
genere, perdi le capacità da incantatore conferite dalla classe, tra cui il
privilegio lanciare incantesimi primevi e i benefici del tuo ordine. Puoi
recuperarle solo se dimostri il tuo pentimento celebrando un rituale
_[espiare](/rituali/espiare)_.

I seguenti atti sono anatemi per tutti i druidi:

- Utilizzare armature o scudi di metallo.
- Depredare luoghi naturali.
- Insegnare il Druidico a chi non è un druido.

Ogni ordine druidico si distingue dagli altri per alcuni ulteriori anatemi,
precisati nella descrizione dell'ordine stesso.

Guarda gli ordini specifici per maggiori informazioni.

### Competenze Iniziali

Al 1° livello ottieni un certo numero di competenze che rappresentano il tuo
addestramento di base, indicate all'inizio della descrizione della classe.

### Empatia Selvatica

Il tuo legame con le creature del mondo naturale ti conferisce una rudimentale
capacità di comunicare con esse. Puoi utilizzare Diplomazia per Impressionare
gli animali e Richiedere loro qualcosa di molto semplice. Il più delle volte,
gli animali selvatici ti daranno il tempo di spiegare le tue ragioni.

### Lanciare Incantesimi Primevi

In te scorre il potere della natura selvaggia. Puoi lanciare Incantesimi Primevi
tramite l'attività Lanciare un Incantesimo, impiegando i componenti materiali,
somatici e verbali richiesti. Dato che sei un druido, solitamente puoi tenere in
mano un focus primevo (per esempio agrifoglio e vischio) per gli incantesimi che
richiedono componenti materiali, anziché dover ricorrere a una borsa dei
componenti.

Al 1° livello, ogni mattina puoi preparare due incantesimi di 1° livello e
cinque trucchetti scelti tra gli incantesimi comuni della lista degli
incantesimi primevi o tra gli altri incantesimi primevi a cui hai accesso. Gli
incantesimi preparati rimangono a tua disposizione fino a quando non li lanci o
finché non prepari nuovamente gli incantesimi. Il numero di incantesimi che puoi
preparare è determinato dai tuoi slot incantesimo.

Avanzando di livello come druido, il numero di incantesimi che puoi preparare
ogni giorno aumenta, così come il livello più alto di incantesimi che puoi
lanciare, come mostrato nella Tabella: Incantesimi Giornalieri del Druido.

Alcuni dei tuoi incantesimi richiedono un tiro per colpire con incantesimo per
stabilire quanto siano efficaci, oppure impongono ai tuoi nemici di tirare
contro la tua CD di incantesimo (solitamente effettuando un tiro salvezza). Dato
che la tua caratteristica chiave è la Saggezza, questi tiri per colpire con
incantesimo e le CD di incantesimo utilizzano il tuo modificatore di Saggezza.

#### **Intensificare gli Incantesimi**

Quando ottieni slot incantesimo di 2° livello o superiore, puoi sfruttarli per
lanciare versioni più potenti degli incantesimi di livello inferiore. Questo
aumenta il livello dell'incantesimo fino a farlo corrispondere a quello dello
slot utilizzato. Molti incantesimi presentano specifici miglioramenti quando
vengono intensificati a determinati livelli.

#### **Trucchetti**

Un trucchetto è un tipo speciale di incantesimo che non utilizza slot
incantesimo, e può essere lanciato a volontà, un qualsiasi numero di volte al
giorno. Un trucchetto viene automaticamente intensificato alla metà del tuo
livello arrotondata per eccesso, che equivale al livello più alto di slot
incantesimo da druido che hai. Per esempio, i trucchetti di un druido di 1°
livello sono anch'essi di 1° livello, mentre quelli di un druido di 5° sono di
3° livello.

| Il Tuo Livello | Trucchetti | 1°  | 2°  | 3°  | 4°  | 5°  | 6°  | 7°  | 8°  | 9°  | 10° |
| :------------: | :--------: | :-: | :-: | :-: | :-: | :-: | :-: | :-: | :-: | :-: | :-: |
|       1        |     5      |  2  |  -  |  -  |  -  |  -  |  -  |  -  |  -  |  -  |  -  |
|       2        |     5      |  3  |  -  |  -  |  -  |  -  |  -  |  -  |  -  |  -  |  -  |
|       3        |     5      |  3  |  2  |  -  |  -  |  -  |  -  |  -  |  -  |  -  |  -  |
|       4        |     5      |  3  |  3  |  -  |  -  |  -  |  -  |  -  |  -  |  -  |  -  |
|       5        |     5      |  3  |  3  |  2  |  -  |  -  |  -  |  -  |  -  |  -  |  -  |
|       6        |     5      |  3  |  3  |  3  |  -  |  -  |  -  |  -  |  -  |  -  |  -  |
|       7        |     5      |  3  |  3  |  3  |  2  |  -  |  -  |  -  |  -  |  -  |  -  |
|       8        |     5      |  3  |  3  |  3  |  3  |  -  |  -  |  -  |  -  |  -  |  -  |
|       9        |     5      |  3  |  3  |  3  |  3  |  2  |  -  |  -  |  -  |  -  |  -  |
|       10       |     5      |  3  |  3  |  3  |  3  |  3  |  -  |  -  |  -  |  -  |  -  |
|       11       |     5      |  3  |  3  |  3  |  3  |  3  |  2  |  -  |  -  |  -  |  -  |
|       12       |     5      |  3  |  3  |  3  |  3  |  3  |  3  |  -  |  -  |  -  |  -  |
|       13       |     5      |  3  |  3  |  3  |  3  |  3  |  3  |  2  |  -  |  -  |  -  |
|       14       |     5      |  3  |  3  |  3  |  3  |  3  |  3  |  3  |  -  |  -  |  -  |
|       15       |     5      |  3  |  3  |  3  |  3  |  3  |  3  |  3  |  2  |  -  |  -  |
|       16       |     5      |  3  |  3  |  3  |  3  |  3  |  3  |  3  |  3  |  -  |  -  |
|       17       |     5      |  3  |  3  |  3  |  3  |  3  |  3  |  3  |  3  |  2  |  -  |
|       18       |     5      |  3  |  3  |  3  |  3  |  3  |  3  |  3  |  3  |  3  |  -  |
|       19       |     5      |  3  |  3  |  3  |  3  |  3  |  3  |  3  |  3  |  3  | 1\* |
|       20       |     5      |  3  |  3  |  3  |  3  |  3  |  3  |  3  |  3  |  3  | 1\* |

\* Il privilegio di classe ierofante primevo ti conferisce uno slot incantesimo
di 10° livello che funziona in maniera leggermente diversa dagli altri slot.

### Lingua Druidica

Conosci il Druidico, una lingua segreta nota solo ai druidi, dotata di un
proprio alfabeto, che si aggiunge alle altre che conosci per effetto della
stirpe. Insegnare il Druidico a chi non è un druido rappresenta un anatema.

### Ordine Druidico

Dopo essere diventato un druido, entri a far parte di un ordine druidico che ti
conferisce un talento di classe, un incantesimo dell'ordine (vedi più avanti) e
un'abilità con addestramento aggiuntiva legata al tuo ordine. Per quanto
rimarrai sempre un membro dell'ordine con cui hai iniziato, non è così raro che
i druidi chiedano di studiare presso altri ordini per ampliare la loro
conoscenza del mondo naturale e, tra questi i druidi, i PG sono tra coloro che
hanno più occasioni di ottenere i poteri di diversi ordini.

Gli incantesimi dell'ordine sono un tipo specifico di incantesimo focalizzato.
Lanciarne uno costa 1 Punto Focalizzazione, e inizi con una riserva di
focalizzazione di 1 punto. Ripristini tale riserva durante i Preparativi
Giornalieri, ma puoi recuperare 1 Punto Focalizzazione effettuando per 10 minuti
l'attività Rifocalizzare per comunicare con gli spiriti naturali intorno a te o
prenderti cura altrimenti delle terre selvagge, ottemperando ai precetti del tuo
ordine.

Gli incantesimi focalizzati vengono automaticamente intensificati alla metà del
tuo livello, arrotondata per eccesso, come i trucchetti. Non richiedono slot
incantesimo, né puoi lanciarli utilizzando questi ultimi. Alcuni talenti da
druido possono conferirti altri incantesimi focalizzati e accrescere la tua
riserva, sebbene questa non possa mai contenere più di 3 Punti Focalizzazione.

Gli ordini possono essere trovati qua:

- [Animale](/classi/druido/ordini/animale)
- [Foglia](/classi/druido/ordini/foglia)
- [Tempesta](/classi/druido/ordini/tempesta)
- [Selvaggio](/classi/druido/ordini/selvaggio)

### Parare con lo Scudo

Ottieni il talento generico
[Parare con lo Scudo](/talenti/generici/parare-con-lo-scudo), una reazione che
ti permette di ridurre i danni sfruttando lo scudo.

### Stirpe e Background

Oltre alle capacità conferite dalla classe, ottieni i benefici della stirpe e
del background che hai scelto.

### Talenti da Druido - 2°

Al 2° livello, e successivamente ad ogni livello pari, ottieni un talento da
druido.

### Talenti di Abilità - 2°

Al 2° livello, e successivamente ogni 2 livelli, ottieni un talento di abilità.
Per selezionarne uno devi essere almeno addestrato nell'abilità corrispondente.

### Allerta - 3°

L'esperienza ti rende sempre più consapevole delle minaccie intorno a te, e
reagisci più rapidamente ai pericoli. Il tuo grado di competenza in Percezione
aumenta a esperto.

### Incrementi di Abilità - 3°

Al 3° livello, e successivamente ogni 2 livelli, ottieni un incremento di
abilità. Puoi utilizzarlo per aumentare ad addestrato il tuo grado di competenza
in un'abilità in cui sei aenza addestramento, o per aumentarlo a Esperto in
un'abilità in cui sei già Addestrato.

Al 7° livello, puoi impiegare gli incrementi di abilità per aumentare a maestro
il tuo grado di competenza in un'abilità in cui sei già Esperto, mentre al 15°
livello puoi utilizzarli per aumentare a Leggendario il tuo grado di competenza
in un'abilità in cui sei già maestro.

### Talenti Generici - 3°

Al 3° livello, e successivamente ogni 4 livelli, ottieni un talento generico.

### Tempra Possente - 3°

Il tuo fisico è straordinariamente robusto. Il tuo grado di competenza nei tiri
salvezza su Tempra aumenta a esperto.

### Aumenti di Caratteristica - 5°

Al 5° livello, e successivamente ogni 5 livelli, aumenti quattro diversi
punteggi di Caratteristica. Puoi utilizzare questi aumenti di caratteristica per
incrementare i tuoi punteggi di caratteristica sopra il 18. Applicare un aumento
a un punteggio di caratteristica lo incrementa di 1 se è già pari o superiore a
18, o di 2 se il punteggio parte da meno di 18.

### Talenti di Stirpe - 5°

In aggiunta al talento di stirpe iniziale, ne ottieni uno al 5° livello e
successivamente ogni 4 livelli.

### Riflessi Fulminei - 5°

Hai riflessi veloci come il fulmine. Il tuo grado di competenza nei tiri
salvezza su Riflessi aumenta a esperto.

### Incantatore Esperto - 7°

Il tuo controllo sulle forze primeve è aumentato, potenziando i tuoi
incantesimi. Il tuo grado di competenza nei tiri per colpire con incantesimi
primevi e nella CD degli incantesimi primevi aumenta a esperto.

### Esperienza con le Armi da Druido - 11°

Sei diventato un profondo conoscitore delle armi della tua classe. Aumenti a
esperto il tuo grado di competenza con tutte le armi semplici e con gli attacchi
senz'armi.

### Risolutezza - 11°

Hai saputo temprare la mente con un'incredibile determinazione. Il tuo grado di
competenza nei tiri salvezza su Volontà aumenta a maestro. Quando ottieni un
successo in un tiro salvezza su Volontà, lo consideri un successo critico.

### Esperienza con le Armature Medie - 13°

Hai imparato a difenderti meglio dagli attacchi. Il tuo grado di competenza con
armature leggere e medie e nella difesa senz'armatura aumenta a esperto.

### Specializzazione con le Armi - 13°

Hai imparato a infliggere ferite più gravi con le armi che conosci meglio.
Infliggi 2 danni aggiuntivi con le armi e gli attacchi senz'armi in cui sei
esperto. Questi danni aumentano a 3 se sei maestro e a 4 se sei leggendario.

### Incantatore Magistrale - 15°

La magia primeva risponde ai tuoi comandi. Il tuo grado di competenza nei tiri
per colpire con incantesimi primevi e nella CD degli incantesimi primevi aumenta
a maestro.

### Ierofante Primevo - 19°

Padroneggi le forze più poderose della magia primeva, che ti permettono di
lanciare un incantesimo dalla potenza davvero incredibile. Ottieni un singolo
slot incantesimo di 10° livello, con il quale puoi preparare un incantesimo
grazie a lanciare incantesimi primevi. Non puoi usare questo slot incantesimo
con capacità che permettano di lanciare incantesimi senza consumare slot o
conferiscano ulteriori slot incantesimo. A differenza degli altri slot
incantesimo, avanzando di livello non ottieni altri slot di 10° livello, ma puoi
selezionare il talento
[Potere dello Ierofante](/talenti/druido/potere-dello-ierofante) che conferisce
un secondo slot.

### Incantatore Leggendario - 19°

L'armonia fra te e la magia naturale è senza pari. Il tuo grado di competenza
nei tiri per colpire con incantesimi primevi e nella CD degli incantesimi
primevi aumenta a Leggendario.
