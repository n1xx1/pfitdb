---
source: Manuale di Gioco, pag. TODO
original-name: Ranger
original-srd: https://2e.aonprd.com/Classes.aspx?ID=9
---

# Ranger

_Certi ranger credono che la civiltà logori l'anima, ma che debba comunque
essere protetta dalle creature selvagge. Secondo altri, occorre difendere la
natura dall'avidità di chi vuole domarne la bellezza e saccheggiarne i tesori.
Puoi difendere uno di questi ideali o professarli entrambi. Scegli se diventare
un esploratore, un segugio o un cacciatore di fuggiaschi o bestie, che agisce ai
margini della società o esplora le terre selvagge. Vivi dei frutti della terra e
sei esperto nell'individuare e abbattere le prede che ritieni opportuno cacciare
e i nemici che detesti._

**CARATTERISTICA CHIAVE: FORZA O DESTREZZA**

Al 1° livello, la tua classe ti conferisce un aumento di caratteristica che
applichi alla Forza o alla Destrezza.

**PUNTI FERITA: 10 più il tuo modificatore di Costituzione**

Al 1° livello e a ogni livello successivo sommi questo valore ai tuoi Punti
Ferita massimi.

## Ruolare il Ranger

### Durante gli Incontri di Combattimento...

Puoi scegliere di cacciare nemici specifici e diventi più bravo a sconfiggerli.
Prendi a bersaglio e colpisci duramente l'avversario prescelto con l'arco o le
armi da mischia, mentre sostieni gli alleati con le tue abilità.

### Durante gli Incontri Sociali...

Quando parli dai voce alle tue esperienze concrete, specie riguardo
l'esplorazione delle terre selvagge.

### Durante l'Esplorazione...

Guidi i tuoi alleati attraverso territori selvatici o segui delle tracce. Non
abbassi mai la guardia e sei sempre in allerta per individuare pericoli, anche
quelli meno evidenti.

### Nelle Pause...

Fabbrichi armi e calappi in vista della prossima avventura. Se preferisci stare
all'aperto, puoi andare a caccia o esplorare zone vicine per farti un'idea
migliore sull'ambiente in cui ti trovi.

### Probabilmente...

- Rispetti la potenza selvaggia della natura e sai sfruttare al meglio i suoi
  doni.
- Ami il brivido della caccia.
- Precedi il gruppo, andando in ricognizione per individuare i pericoli prima di
  uno scontro.

### Probabilmente gli Altri...

- Ti chiedono di proteggerli dai pericoli della natura o dalle prevaricazioni
  della società.
- Si aspettano che tu sia un solitario tranquillo e forse taciturno.
- Pensano che in te ci sia qualcosa di pericoloso e selvaggio.

## Competenze Iniziali

Al 1° livello, ottieni i gradi di competenza indicati di seguito. Sei senza
addestramento in tutte le statistiche non elencate, a meno che tu non ottenga un
grado di competenza migliore in qualche altro modo.

### Percezione

Esperto in Percezione

### Tiri Salvezza

Esperto in Tempra

Esperto in Riflessi

Addestrato in Volontà

### Abilità

Addestrato in Natura

Addestrato in Sopravvivenza

Addestrato in un numero di abilità aggiuntive pari a 4 più il tuo modificatore
di Intelligenza

### Attacchi

Addestrato con le armi semplici

Addestrato con le armi da guerra

Addestrato negli attacchi senz'armi

### Difese

Addestrato con le armature leggere

Addestrato con le armature medie

Addestrato nella difesa senz'armatura

### CD di Classe

Addestrato nella CD di classe del ranger

## Privilegi di Classe

In quanto ranger, acquisisci i seguenti privilegi di classe. Le capacità
ottenute ai livelli superiori riportano, accanto ai rispettivi nomi, i livelli
richiesti per acquisirle.

| Il tuo Livello | Privilegi di Classe                                                                                                                               |
| :------------: | ------------------------------------------------------------------------------------------------------------------------------------------------- |
|       1        | Cacciare la preda, competenze iniziali, stirpe e background, talento da ranger, vantaggio del cacciatore                                          |
|       2        | Talento da ranger, talento di abilità                                                                                                             |
|       3        | Incremento di abilità, talento generico, volontà di ferro                                                                                         |
|       4        | Talento da ranger, talento di abilità                                                                                                             |
|       5        | Aumenti di caratteristica, esperienza con le armi, incremento di abilità, passo senza tracce, talento di stirpe                                   |
|       6        | Talento da ranger, talento di abilità                                                                                                             |
|       7        | Eludere, incremento di abilità, sensi vigili, specializzazione con le armi, talento generico                                                      |
|       8        | Talento da ranger, talento di abilità                                                                                                             |
|       9        | Esperienza del ranger, incremento di abilità, talento di stirpe, vantaggio naturale                                                               |
|       10       | Aumenti di caratteristica, talento da ranger, talento di abilità                                                                                  |
|       11       | Avanzata selvatica, colosso, esperienza con le armature medie, incremento di abilità, talento generico                                            |
|       12       | Talento da ranger, talento di abilità                                                                                                             |
|       13       | Incremento di abilità, maestria con le armi, talento di stirpe                                                                                    |
|       14       | Talento da ranger, talento di abilità                                                                                                             |
|       15       | Aumenti di caratteristica, eludere migliorato, incremento di abilità, sensi incredibili, specializzazione con le armi superiore, talento generico |
|       16       | Talento da ranger, talento di abilità                                                                                                             |
|       17       | Cacciatore superbo, incremento di abilità, talento di stirpe                                                                                      |
|       18       | Talento da ranger, talento di abilità                                                                                                             |
|       19       | Incremento di abilità, prontezza del cacciatore, seconda pelle, talento generico                                                                  |
|       20       | Aumenti di caratteristica, talento da ranger, talento di abilità                                                                                  |

### Cacciare la Preda

Quando concentri la tua attenzione su un singolo nemico, il tuo inseguimento
diventa inarrestabile. Ottieni l'azione
[Cacciare la Preda](/azioni/cacciare-la-preda).

### Competenze Iniziali

Al 1° livello ottieni un certo numero di competenze che rappresentano il tuo
addestramento di base, indicate all'inizio della descrizione della classe.

### Stirpe e Background

Oltre alle capacità conferite dalla classe, ottieni i benefici della stirpe e
del background che hai scelto.

<h2v>Vantaggio del Cacciatore</h2v>

Dopo innumerevoli ore trascorse ad addestrarti per diventare un cacciatore e un
segugio più abile, quando utilizzi Cacciare la Preda ottieni un beneficio
ulteriore che varia in base al tipo di addestramento svolto. Scegli un vantaggio
del cacciatore.

I vantaggi del cacciatore possono essere trovati qua:

- [Astuzia Superiore](/classi/ranger/vantaggi-del-cacciatore/astuzia-superiore)
- [Precisione](/classi/ranger/vantaggi-del-cacciatore/precisione)
- [Raffica](/classi/ranger/vantaggi-del-cacciatore/raffica)

### Talenti da Ranger

Al 1° livello, e successivamente ad ogni livello pari, ottieni un talento da
ranger.

### Talenti di Abilità - 2°

Al 2° livello, e successivamente ogni 2 livelli, ottieni un talento di abilità.
Per selezionarne uno devi essere almeno addestrato nell'abilità corrispondente.

### Incrementi di Abilità - 3°

Al 3° livello, e successivamente ogni 2 livelli, ottieni un incremento di
abilità. Puoi utilizzarlo per aumentare ad addestrato il tuo grado di competenza
in un'abilità in cui sei senza addestramento, o per aumentarlo a esperto in
un'abilità in cui sei già addestrato.

Al 7° livello, puoi impiegare gli incrementi di abilità per aumentare a maestro
il tuo grado di competenza in un'abilità in cui sei già Esperto, mentre al 15°
livello puoi utilizzarli per aumentare a Leggendario il tuo grado di competenza
in un'abilità in cui sei già maestro.

### Talenti Generici - 3°

Al 3° livello, e successivamente ogni 4 livelli, ottieni un talento generico.

### Volontà di Ferro - 3°

L'addestramento ha temprato la tua risolutezza. Il tuo grado di competenza nei
tiri salvezza su Volontà aumenta a esperto.

### Aumenti di Caratteristica - 5°

Al 5° livello, e successivamente ogni 5 livelli, aumenti quattro diversi
punteggi di Caratteristica. Puoi utilizzare questi aumenti di caratteristica per
incrementare i tuoi punteggi di caratteristica sopra il 18\. Applicare un
aumento a un punteggio di caratteristica lo incrementa di 1 se è già pari o
superiore a 18, o di 2 se il punteggio parte da meno di 18.

### Esperienza con le Armi - 5°

Hai approfondito le complesse peculiarità delle tue armi. Il tuo grado di
competenza con le armi semplici e da guerra e con gli attacchi senz'armi aumenta
a esperto. Hai accesso agli effetti di specializzazione del critico di tutte le
armi semplici e da guerra quando attacchi la preda designata.

### Passo Senza Tracce - 5°

Quando attraversi terreni naturali è difficile seguire le tue tracce. Su tali
terreni ottieni sempre i benefici dell'azione Coprire Tracce, senza doverti
muovere a Velocità dimezzata.

### Talenti di Stirpe - 5°

In aggiunta al talento di stirpe iniziale, ne ottieni uno al 5° livello e
successivamente ogni 4 livelli.

### Eludere - 7°

Sai muoverti velocemente per evitare esplosioni, soffi di drago e non solo. Il
tuo grado di competenza nei tiri salvezza su riflessi aumenta a maestro. Quando
ottieni un successo in un tiro salvezza su Riflessi, consideri il risultato un
successo critico.

### Sensi Vigili - 7°

Nella tua vita da avventuriero, hai affinato la tua consapevolezza e attenzione
ai dettagli. Il tuo grado di competenza in Percezione aumenta a maestro.

### Specializzazione con le Armi - 7°

Hai imparato a infliggere ferite più gravi con le armi che conosci meglio.
Infliggi 2 danni aggiuntivi con le armi e gli attacchi senz'armi in cui sei
esperto. Questi danni aumentano a 3 se sei maestro e a 4 se sei leggendario.

### Esperienza del Ranger - 9°

Hai perfezionato le tue tecniche cosicché sia più difficile contrastarle. Il tuo
grado di competenza nella CD di classe del ranger aumenta a esperto.

### Vantaggio Naturale - 9°

Scopri sempre i punti deboli nelle difese dell'avversario quando si ritrova su
un terreno sfavorevole. Consideri Impreparati i nemici quando sono su terreni
difficili naturali o terreni resi difficili dalla presenza di calappi.

### Avanzata Selvatica - 11°

Superi rapidamente gli ostacoli, che siano rocce franate, un sottobosco
intricato o sabbie mobili. Puoi ignorare gli effetti dei terreni difficili non
magici. Come sempre quando ignori un terreno sifficile, l'effetto ti permette
inoltre di considerare gli ostacoli imposti dai terreni difficili superiori
equivalenti a quelli di un semplice terreno sifficile.

### Colosso - 11°

Il tuo corpo è abituato alle sollecitazioni fisiche e resiste alle malattie. Il
tuo grado di competenza nei tiri salvezza su Tempra aumenta a maestro. Quando
ottieni un successo in un tiro salvezza su Tempra, lo consideri un successo
critico.

### Esperienza con le Armature Medie - 11°

Hai imparato a difenderti meglio dagli attacchi. Il tuo grado di competenza con
armature leggere e medie e nella difesa senz'armatura aumenta a esperto.

### Maestria con le Armi - 13°

Padroneggi ogni peculiarità delle tue armi. Il tuo grado di competenza con le
armi semplici e da guerra e con gli attacchi senz'armi aumenta a maestro.

### Eludere Migliorato - 15°

La tua capacità di scampare ai pericoli è senza pari. Il tuo grado di competenza
nei tiri salvezza su Riflessi aumenta a leggendario. Quando ottieni un
fallimento critico in un tiro salvezza su Riflessi, lo consideri un fallimento.
Se fallisci un tiro salvezza su Riflessi contro un effetto che infligge danni,
subisci danni dimezzati.

### Sensi Incredibili - 15°

Noti cose quasi impossibili da scorgere per le persone normali. Il tuo grado di
competenza in Percezione aumenta a leggendario.

### Specializzazione con le Armi Superiore - 15°

I danni derivanti da specializzazione con le armi aumentano a 4 se utilizzi armi
o attacchi senz'armi in cui sei esperto, a 6 se sei maestro e a 8 se sei
leggendario.

### Cacciatore Superbo - 17°

Hai affinato le tue capacità di cacciatore a livelli sbalorditivi. Il tuo grado
di competenza nella CD di classe del ranger aumenta a maestro. Quando utilizzi
un'arma a distanza con cui hai il grado Maestro, puoi ignorare la penalità agli
attacchi effettuati contro la preda designata entro il secondo e il terzo
incremento di gittata.

Se sei maestro in Percezione, ottieni bonus di circostanza +4 alle prove di
Percezione per Individuare la tua preda. Inoltre, se sei maestro in
Sopravvivenza ottieni bonus di circostanza +4 alle prove di Sopravvivenza quando
utilizzi Seguire Tracce per inseguire la tua preda. Infine, ottieni un ulteriore
beneficio che varia in base al tuo vantaggio del cacciatore.

Guarda i vantaggi del cacciatore specifici per maggiori informazioni.

### Prontezza del Cacciatore - 19°

Ti basta uno sguardo per valutare la preda. Puoi utilizzare Cacciare la Preda
come azione gratuita se è la prima azione che effettui nel turno.

### Seconda Pelle - 19°

Ormai l'armatura è diventata una seconda pelle per te. Il tuo grado di
competenza con armature leggere e medie e nella difesa senz'armatura aumenta a
maestro. Puoi riposare normalmente anche indossando armature leggere o medie,
anziché diventare affaticato per la scarsa qualità del sonno.
