---
source: Guida del Giocatore, pag. 132
original-name: Staff Nexus
original-srd: https://2e.aonprd.com/ArcaneThesis.aspx?ID=5
---

# Legame del Bastone

La tua tesi sostiene che l'uso precoce e intensivo dei bastoni fin dai primi
giorni di studio può creare un legame simbiotico tra questi e l'incantatore,
permettendogli di compiere straordinarie magie. Tu hai instaurato un tale legame
con un bastone artigianale che hai costruito, e sei pronto a infondere poteri
straordinari in qualsiasi bastone troverai.

Inizi a giocare con un bastone artigianale di tua invenzione. Contiene un
trucchetto e un incantesimo di 1° livello, entrambi dal tuo libro degli
incantesimi, ma non ottiene cariche normalmente durante i tuoi preparativi; devi
spendere uno slot incantesimo per concedergli cariche nello stesso modo in cui
aggiungeresti cariche aggiuntive a un bastone normale. Usando
[Fabbricare](/azioni/abilita/fabbricare) puoi trasformare il tuo bastone
artigianale in qualsiasi altro tipo di bastone, pagando il normale costo del
nuovo bastone e aggiungendo i due incantesimi che avevi scelto originariamente
al bastone che hai [Fabbricato](/azioni/abilita/fabbricare).

All'8° livello, puoi spendere due incantesimi invece di uno quando prepari il
bastone, aggiungendo cariche aggiuntive pari ai liveli combinati degli
incantesimi spesi. Al 16° livello, puoi spendere fino a un totale di tre
incantesimi per aggiungere cariche al bastone, aggiungendo cariche aggiuntive
pari ai livelli combinati di tutti e tre gli incantesimi.
