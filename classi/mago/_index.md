---
source: Manuale di Gioco, pag. 167
original-name: Wizard
original-srd: https://2e.aonprd.com/Classes.aspx?ID=12
---

# Mago

_Studi incessantemente gli arcani segreti dell'universo e, grazie alla tua
padronanza sulla magia, lanci incantesimi potenti e devastanti. Consideri la
magia una scienza e, per comprenderne il funzionamento, crei trame di rimandi
incrociati fra testi più recenti, che trattano gli aspetti pratici dell'arte
arcana, e antichi torni esoterici. Tuttavia, la teoria è vasta e non c'è modo di
studiarla nella sua interezza. Puoi specializzarti in una delle otto scuole di
magia, e conoscere così ogni sfumatura dei suoi incantesimi a discapito degli
altri, o privilegiare un approccio più ampio, che valorizza l'unitarietà della
magia ma sacrifica la profondità del sapere._

**CARATTERISTICA CHIAVE: INTELLIGENZA**

Al 1° livello, la tua classe ti conferisce un aumento di caratteristica che
applichi alla Intelligenza.

**PUNTI FERITA: 6 più il tuo modificatore di Costituzione**

Al 1° livello e a ogni livello successivo sommi questo valore ai tuoi Punti
Ferita massimi.

## Ruolare il Mago

### Durante gli Incontri di Combattimento...

Probabilmente tenti di stare fuori dalla mischia, valutando attentamente quando
utilizzare gli incantesimi. Conservi quelli più potenti per neutralizzare i
nemici peri-colosi e usi i trucchetti quando restano solo avversari più deboli.
Quando i nemici ricorrono a trucchi quali
_[invisibilità](/incantesimi/invisibilita)_ o _[volo](/incantesimi/volo)_,
rispondi con incantesimi come
_[polvere luccicante](/incantesimi/polvere-luccicante)_ e
_[legato a terra](/incantesimi/legato-a-terra)_ per riequilibrare lo scontro a
favore dei tuoi alleati.

### Durante gli Incontri Sociali...

Sei un'inesauribile fonte di conoscenze legate all'arcano, e risolvi le
discussioni con la logica.

### Durante l'Esplorazione...

Individui le aure magiche e sai svelare il significato arcano degli scritti o
dei fenomeni magici che scopri. Se ti imbatti in un ostacolo insolito che
impedisce di proseguire l'esplorazione, è probabile che tu abbia una pergamena
che permetterà di superarlo più facilmente.

### Nelle Pause...

Impari nuovi incantesimi, fabbrichi oggetti magici o scrivi pergamene per il
gruppo e, oltre agli incantesimi, cerchi sempre di scoprire nuove ed
entusiasmanti formule. Potresti persino stabilire relazioni con altri accademici
e fondare una tua scuola o una gilda.

### Probabilmente...

- Nutri un'insaziabile curiosità intellettuale per ogni aspetto del mondo
  intorno a te, e in particolare per la magia.
- Credi fermamente nella superiorità della tua scuola di magia (se sei uno
  specialista) o che occorra conoscere tutte le scuole per padroneggiare davvero
  la magia (se sei un mago universale).
- Adoperi un lessico esoterico e strettamente tecnico per descrivere con
  precisione le minuzie degli effetti magici, sebbene gli altri probabilmente
  non capiscano simili dettagli.

### Probabilmente gli Altri...

- Ti ritengono estremamente potente e forse pericoloso.
- Temono gli effetti che la tua magia può avere su menti, corpi e anime, ed
  esigono che ti astenga dall'utilizzarla quando sei in contesti formali, dato
  che pochi riuscirebbero a capire se un tuo incantesimo sia innocuo o malevolo
  prima che sia troppo tardi.
- Pensano che tu possa risolvere facilmente tutti i loro problemi, dal tempo
  atmosferico avverso alla scarsa resa dei raccolti, e ti chiedono di lanciare
  incantesimi che possano aiutarli a realizzare i loro desideri.

## Competenze Iniziali

Al 1° livello, ottieni i gradi di competenza indicati di seguito. Sei senza
addestramento in tutte le statistiche non elencate, a meno che tu non ottenga un
grado di competenza migliore in qualche altro modo.

### Percezione

Addestrato in Percezione

### Tiri Salvezza

Addestrato in Tempra  
Addestrato in Riflessi  
Esperto in Volontà

### Abilità

Addestrato in Arcano  
Addestrato in un numero di abilità aggiuntive pari a 2 più il tuo modificatore
di Intelligenza

### Attacchi

Addestrato con balestre, balestre pesanti, bastoni ferrati, pugnali e randelli  
Addestrato con gli attacchi senz'armi

### Difese

Senza addestramento con tutte le armature  
Addestrato nella difesa senz'armatura

### Incantesimi

Addestrato nei tiri per colpire con incantesimi arcani  
Addestrato nella CD degli incantesimi arcani

## Privilegi di Classe

In quanto chierico, acquisisci i seguenti privilegi di classe. Le capacità
ottenute ai livelli superiori riportano, accanto ai rispettivi nomi, i livelli
richiesti per acquisirle.

| Il Tuo Livello | Privilegi di Classe                                                                                                                                     |
| :------------: | ------------------------------------------------------------------------------------------------------------------------------------------------------- |
|       1        | Competenze iniziali, lanciare incantesimi arcani, legame arcano, scuola arcana, stirpe e background, tesi arcanacane school, arcane bond, arcane thesis |
|       2        | Talento da mago, talento di abilità                                                                                                                     |
|       3        | Incantesimi di 2° livello, incremento di abilità, talento generico                                                                                      |
|       4        | Talento da mago, talento di abilità                                                                                                                     |
|       5        | Aumenti di caratteristica, incantesimi di 3° livello, incremento di abilità, riflessi fulminei, talento di stirpekill increase                          |
|       6        | Talento da mago, talento di abilità                                                                                                                     |
|       7        | Incantatore esperto, incantesimi di 4° livello, incremento di abilità, talento generico                                                                 |
|       8        | Talento da mago, talento di abilità                                                                                                                     |
|       9        | Incantesimi di 5° livello, incremento di abilità, talento di stirpe, tempra magica                                                                      |
|       10       | Aumenti di caratteristica, talento da mago, talento di abilità                                                                                          |
|       11       | Allerta, esperienza con le armi da mago, incantesimi di 6° livello, incremento di abilità, talento genericoapon expertise                               |
|       12       | Talento da mago, talento di abilità                                                                                                                     |
|       13       | Incantesimi di 7° livello, incremento di abilità, specializzazione con le armi, talento di stirpe, vesti difensiveapon specialization                   |
|       14       | Talento da mago, talento di abilità                                                                                                                     |
|       15       | Aumenti di caratteristica, incantatore magistrale, incantesimi di 8° livello, incremento di abilità, talento genericokill increase                      |
|       16       | Talento da mago, talento di abilità                                                                                                                     |
|       17       | Incantesimi di 9° livello, incremento di abilità, risolutezza, talento di stirpe                                                                        |
|       18       | Talento da mago, talento di abilità                                                                                                                     |
|       19       | Arcimago leggendario, incremento di abilità, sapienza arcana dell'arcimago, talento generico                                                            |
|       20       | Aumenti di caratteristica, talento da mago, talento di abilità                                                                                          |

### Competenze Iniziali

Al 1° livello ottieni un certo numero di competenze che rappresentano il tuo
addestramento di base, indicate all'inizio della descrizione della classe.

### Lanciare Incantesimi Arcani

Con intensi studi e pratica assidua, hai imparato a controllare il potere arcano
per lanciare i tuoi incantesimi. Puoi lanciare incantesimi arcani con l'attività
Lanciare un Incantesimo, impiegando i componenti materiali, somatici e verbali
richiesti.

Al 1° livello, ogni mattina puoi preparare fino a due incantesimi di 1° livello
e cinque trucchetti scelti fra quelli contenuti nel tuo libro degli incantesimi
(vedi sotto), a cui si aggiungono, se sei un mago specialista, un trucchetto e
un incantesimo in più della scuola che hai scelto. Gli incantesimi preparati
restano a tua disposizione finché non li lanci o finché non prepari di nuovo gli
incantesimi. Il numero di incantesimi che puoi preparare è determinato dai tuoi
slot incantesimo.

Avanzando di livello come mago, aumentano sia il tuo numero di slot incantesimo
che il livello massimo di incantesimi che puoi lanciare tramite gli slot, come
mostrato nella Tabella: Incantesimi Giornalieri del Mago.

Alcuni incantesimi richiedono che tu effettui un tiro per colpire con
incantesimo per stabilire quanto siano efficaci, o impongono ai nemici di tirare
contro la tua CD di incantesimo. Dato che la tua caratteristica chiave è
l'Intelligenza, i tiri per colpire con incantesimo e le CD di incantesimo
utilizzano il tuo modificatore di Intelligenza.

#### Intensificare gli Incantesimi

Quando ottieni slot incantesimo di 2° livello o superiore, puoi usarli per
preparare versioni più potenti di incantesimi di livello inferiore. Questo
aumenta il livello dell'incantesimo fino a farlo corrispondere a quello dello
slot utilizzato. Molti incantesimi presentano specifici miglioramenti quando
vengono intensificati a determinati livelli.

#### Trucchetti

Un trucchetto è un tipo speciale di incantesimo che non utilizza slot
incantesimo, e può essere lanciato a volontà, un qualsiasi numero di volte al
giorno. Un trucchetto viene automaticamente intensificato alla metà del tuo
livello arrotondata per eccesso, che equivale al livello più alto di slot
incantesimo da mago che hai. Per esempio, i trucchetti di un mago di 1° sono
anch'essi di 1° livello, mentre quelli di un mago di 5° livello sono di 3°
livello.

#### Libro degli Incantesimi

Di ogni incantesimo arcano esiste una versione scritta, di solito raccolta in un
libro degli incantesimi. Inizi con un Libro degli Incantesimi dal valore di 10
ma o meno, che ricevi gratuitamente e su cui devi studiare ogni giorno per
preparare gli incantesimi. Il libro contiene 10 trucchetti arcani e cinque
incantesimi arcani di 1° livello a tua scelta, selezionati tra gli incantesimi
comuni della Lista degli Incantesimi Arcani o fra gli altri incantesimi arcani a
cui hai accesso. Puoi decidere forma e nome del tuo libro: potrebbe essere un
torno ammuffito rilegato in pelle, o una raccolta di sottili dischi metallici
uniti da un anello d'ottone; quanto al nome, puoi sceglierne uno dal sapore
esoterico come _Il Grimorio Cremisi_ o seguire stilemi più accademici, come
_Studio Pratico sulle Tecniche di Trasmutazione_.

Ogni volta che avanzi di livello, aggiungi al tuo libro altri due incantesimi
arcani di qualsiasi livello di incantesimi tu sia in grado di lanciare. Inoltre,
puoi utilizzare l'abilità Arcano per aggiungere altri incantesimi trovati
durante le avventure.

| Il Tuo Livello | Trucchetti | 1°  | 2°  | 3°  | 4°  | 5°  | 6°  | 7°  | 8°  | 9°  | 10° |
| :------------: | :--------: | :-: | :-: | :-: | :-: | :-: | :-: | :-: | :-: | :-: | :-: |
|       1        |     5      |  2  |  -  |  -  |  -  |  -  |  -  |  -  |  -  |  -  |  -  |
|       2        |     5      |  3  |  -  |  -  |  -  |  -  |  -  |  -  |  -  |  -  |  -  |
|       3        |     5      |  3  |  2  |  -  |  -  |  -  |  -  |  -  |  -  |  -  |  -  |
|       4        |     5      |  3  |  3  |  -  |  -  |  -  |  -  |  -  |  -  |  -  |  -  |
|       5        |     5      |  3  |  3  |  2  |  -  |  -  |  -  |  -  |  -  |  -  |  -  |
|       6        |     5      |  3  |  3  |  3  |  -  |  -  |  -  |  -  |  -  |  -  |  -  |
|       7        |     5      |  3  |  3  |  3  |  2  |  -  |  -  |  -  |  -  |  -  |  -  |
|       8        |     5      |  3  |  3  |  3  |  3  |  -  |  -  |  -  |  -  |  -  |  -  |
|       9        |     5      |  3  |  3  |  3  |  3  |  2  |  -  |  -  |  -  |  -  |  -  |
|       10       |     5      |  3  |  3  |  3  |  3  |  3  |  -  |  -  |  -  |  -  |  -  |
|       11       |     5      |  3  |  3  |  3  |  3  |  3  |  2  |  -  |  -  |  -  |  -  |
|       12       |     5      |  3  |  3  |  3  |  3  |  3  |  3  |  -  |  -  |  -  |  -  |
|       13       |     5      |  3  |  3  |  3  |  3  |  3  |  3  |  2  |  -  |  -  |  -  |
|       14       |     5      |  3  |  3  |  3  |  3  |  3  |  3  |  3  |  -  |  -  |  -  |
|       15       |     5      |  3  |  3  |  3  |  3  |  3  |  3  |  3  |  2  |  -  |  -  |
|       16       |     5      |  3  |  3  |  3  |  3  |  3  |  3  |  3  |  3  |  -  |  -  |
|       17       |     5      |  3  |  3  |  3  |  3  |  3  |  3  |  3  |  3  |  2  |  -  |
|       18       |     5      |  3  |  3  |  3  |  3  |  3  |  3  |  3  |  3  |  3  |  -  |
|       19       |     5      |  3  |  3  |  3  |  3  |  3  |  3  |  3  |  3  |  3  | 1\* |
|       20       |     5      |  3  |  3  |  3  |  3  |  3  |  3  |  3  |  3  |  3  | 1\* |

\* Il privilegio di classe sapienza arcana dell'arcimago ti conferisce uno slot
incantesimo di 10° livello che funziona in maniera leggermente diversa dagli
altri slot.

### Legame Arcano

Collochi parte della tua energia magica in un oggetto legato. Ogni giorno,
quando prepari gli incantesimi, puoi designare un singolo oggetto che possiedi
come oggetto legato. In genere si tratta di un oggetto associato al lancio di
incantesimi, come una bacchetta, un anello o un bastone, ma a tua scelta puoi
designare un'arma o qualcos'altro. Ottieni l'azione gratuita
[Scaricare Oggetto Legato](/azioni/classe/scaricare-oggetto-legato).

### Scuola Arcana

Molti incantatori arcani approfondiscono lo studio di una singola Scuola di
Magia per padroneggiarne i segreti. Se vuoi essere un mago specialista, scegli
una scuola in cui specializzarti. Ottieni incantesimi aggiuntivi e slot
incantesimo con cui preparare gli incantesimi della tua scuola.

I maghi universali non scelgono una scuola, perché ritengono che il sentiero
verso l'autentica conoscenza della magia passi da uno studio sinergico e
multidisciplinare di tutte le otto scuole. Sebbene ai maghi universali manchi la
preparazione mirata degli specialisti, hanno una maggiore flessibilità.

Le scuole arcane possono essere trovate [qua](/classi/mago/scuole-arcane).

### Stirpe e Background

Oltre alle capacità conferite dalla classe, ottieni i benefici della Stirpe e
del Background che hai scelto.

### Tesi Arcana

Durante gli studi per diventare un mago a tutti gli effetti, hai scritto una
personale tesi di ricerca su un argomento che ti interessava particolarmente.
Ottieni un beneficio speciale basato sull'oggetto delle tue ricerche. Più avanti
troverai gli argomenti di tesi presentati in questo sito, ma probabilmente la
tua tesi avrà un titolo molto più lungo e tecnico come "Sui Metodi
d'Interpolazione degli Incantesimi e la Genesi di una Nuova Concezione degli
Elementi Fondamentali della Magia".

Le tesi arcane possono essere trovate [qua](/classi/mago/tesi-arcane).

### Talenti da Mago - 2°

Al 2° livello, e successivamente ad ogni livello pari, ottieni un talento da
mago.

### Talenti di Abilità - 2°

Al 2° livello, e successivamente ogni 2 livelli, ottieni un talento di abilità.
Per selezionarne uno devi essere almeno addestrato nell'abilità corrispondente.

### Incrementi di Abilità - 3°

Al 3° livello, e successivamente ogni 2 livelli, ottieni un incremento di
abilità. Puoi utilizzarlo per aumentare ad addestrato il tuo grado di competenza
in un'abilità in cui sei aenza addestramento, o per aumentarlo a esperto in
un'abilità in cui sei già addestrato.

Al 7° livello, puoi impiegare gli incrementi di abilità per aumentare a maestro
il tuo grado di competenza in un'abilità in cui sei già esperto, mentre al 15°
livello puoi utilizzarli per aumentare a Leggendario il tuo grado di competenza
in un'abilità in cui sei già maestro.

### Talenti Generici - 3°

Al 3° livello, e successivamente ogni 4 livelli, ottieni un talento generico.

### Aumenti di Caratteristica - 5°

Al 5° livello, e successivamente ogni 5 livelli, aumenti quattro diversi
punteggi di caratteristica. Puoi utilizzare questi aumenti di caratteristica per
incrementare i tuoi punteggi di caratteristica sopra il 18\. Applicare un
aumento a un punteggio di caratteristica lo incrementa di 1 se è già pari o
superiore a 18, o di 2 se il punteggio parte da meno di 18.

### Riflessi Fulminei - 5°

Hai riflessi veloci come il fulmine. Il tuo grado di competenza nei tiri
salvezza su Riflessi aumenta a esperto.

### Talenti di Stirpe - 5°

Al 5° livello e successivamente ogni 4 livelli, in aggiunta al talento di stirpe
iniziale, ne ottieni uno. La lista dei talenti di stirpe a tua disposizione
viene presentata nella descrizione della stirpe del tuo personaggio.

### Incantatore Esperto - 7°

Una lunga pratica delle arti arcane ha affinato le tue capacità. Il tuo grado di
competenza nei tiri per colpire con incantesimi arcani e nella CD degli
incantesimi arcani aumenta a esperto.

### Tempra Magica - 9°

Il potere della magia ha reso il tuo corpo più resiliente. Il tuo grado di
competenza nei tiri salvezza su Tempra aumenta a esperto.

### Allerta - 11°

Rimani vigile nei confronti di possibili minacce. Il tuo grado di competenza in
Percezione aumenta a esperto.

### Esperienza con le Armi da Mago - 11°

Abbinando addestramento e magia, hai imparato a impugnare le armi dei maghi più
efficacemente. Il tuo grado di competenza con balestre, balestre pesanti,
bastoni ferrati, pugnali e randelli aumenta a esperto.

### Specializzazione con le Armi - 13°

Hai imparato a infliggere ferite più gravi con le armi che conosci meglio.
Infliggi 2 danni aggiuntivi con le armi e gli attacchi senz'armi in cui sei
esperto. Questi danni aumentano a 3 se sei maestro e a 4 se sei leggendario.

### Vesti Difensive - 13°

Il fluire della magia e l'addestramento uniti insieme ti aiutano a evitare gli
attacchi. Il tuo grado di competenza nella difesa senz'armatura aumenta a
esperto.

### Incantatore Magistrale - 15°

Sei un incantatore superlativo. Il tuo grado di competenza nei tiri per colpire
con incantesimi arcani e nella CD degli incantesimi arcani aumenta a maestro.

### Risolutezza - 17°

Hai temprato la tua mente con la determinazione. Il tuo grado di competenza nei
tiri salvezza su Volontà aumenta a maestro. Quando ottieni un successo in un
tiro salvezza su Volontà, lo consideri un successo critico.

### Arcimago Leggendario - 19°

Sei un incantatore provetto che domina la teoria e la pratica della magia
arcana. Il tuo grado di competenza nei tiri per colpire con incantesimi arcani e
nella CD degli incantesimi arcani aumenta a leggendario.

### Sapienza Arcana dell'Arcimago - 19°

Domini la magia arcana più forte e puoi lanciare un incantesimo dalla potenza
davvero incredibile. Ottieni un singolo slot incantesimo di 10° livello, con il
quale puoi preparare un incantesimo tramite lanciare incantesimi arcani. Non
puoi usare questo slot incantesimo con capacità che permettano di lanciare
incantesimi senza consumare slot o conferiscano ulteriori slot incantesimo. A
differenza degli altri slot incantesimo, avanzando di livello non ottieni altri
incantesimi di 10° livello, sebbene tu possa acquisire il talento
[Potenza dell'Arcimago](/classi/mago/talenti/potenza-dell-arcimago) per ottenere
un secondo slot.
