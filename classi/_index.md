---
source: Manuale di Gioco, pag. 69
original-name: Classes
original-srd: https://2e.aonprd.com/Classes.aspx
navigation-order: -30
---

# Classi

{{< cards rows=2 >}}

{{< card lines=4 link="/classi/alchimista" title="Alchimista" >}}

L'alchimista utilizza la sua abilità nel miscelare sostanze per creare oggetti
alchemici come bombe, elisir e veleni, per sconfiggere i nemici e aiutare gli
alleati. Brillanti e ingegnosi, spesso gli alchimisti hanno proprio lo strumento
che serve per un certo lavoro e le conoscenze esoteriche per tirare gli amici
fuori dai guai.

{{< /card >}}

{{< card lines=4 link="/classi/barbaro" title="Barbaro" >}}

Spaventosa incarnazione della furia, il barbaro travolge con la micidiale
potenza della sua ira chiunque gli si pari davanti. Un barbaro è sempre pronto
alla battaglia, e una volta scatenato il suo furore, si rivela immensamente
forte, spesso imprevedibile e quasi inarrestabile.

{{< /card >}}

{{< card lines=4 link="/classi/bardo" title="Bardo" >}}

Artista e studioso, il bardo si esibisce e sciorina la sua cultura esoterica per
esaltare i compagni e ostacolare i nemici. Talvolta furtivo e molto spesso
affascinante, è un avventuriero pieno d'ardore e talento, a cui affianca un
rimarchevole repertorio di magie occulte.

{{< /card >}}

{{< card lines=4 link="/classi/campione" title="Campione" >}}

Il campione è un difensore del bene che indossa l'armatura e impugna un'arma
virtuosa per proteggere gli innocenti e sconfiggere il male. Saldo nei suoi
principi è devoto sia a una divinità che a un aspetto del bene, segue un codice
severo e combatte per rendere il mondo un luogo migliore.

{{< /card >}}

{{< card lines=4 link="/classi/canaglia" title="Canaglia" >}}

Svelta e astuta, la canaglia sfrutta abilità e prerogative che pochi dei suoi
compagni possono eguagliare. In battaglia, è specializzata in attacchi furtivi e
imboscate, e i racket le forniscono tutti gli strumenti del mestiere. L'ampio
ventaglio di abilità della canaglia le permette di perfezionarsi in ciò che
vuole.

{{< /card >}}

{{< card lines=4 link="/classi/chierico" title="Chierico" >}}

Il chierico venera un'unica divinità e attinge magia divina dalla propria
devozione. I chierici possono differire grandemente, a seconda di chi adorano e
in quanto si dividono tra ecclesiastici, votati a uno dei domini della loro
divinità, e soldati della fede, che fungono da braccio armato per il loro dio.

{{< /card >}}

{{< card lines=4 link="/classi/druido" title="Druido" >}}

Il druido cammina senza paura nei luoghi primitivi e selvaggi del mondo, dove
imbriglia e controlla con animo placido la magia primeva della natura. Amante
delle lande incontaminate, il druido trova nutrimento nel loro potere, amici fra
le creature che le abitano e forza nella loro furia.

{{< /card >}}

{{< card lines=4 link="/classi/guerriero" title="Guerriero" >}}

Con deliberata audacia e impavida determinazione, il guerriero stana e affronta
i nemici mentre protegge l'incolumità dei suoi alleati. Maestro del campo di
battaglia, è lesto a sfruttare ogni opportunità per colpire chiunque arrivi a
portata di spada o di freccia.

{{< /card >}}

{{< card lines=4 link="/classi/mago" title="Mago" >}}

Il mago è l'arcano signore degli incantesimi, che trae dalla realtà un
incredible potere grazie a elaborate formule magiche. Agisce con piglio sicuro,
senza bisogno di armi o armature, per imporre al mondo il suo volere e recare
sciagura ai nemici.

{{< /card >}}

{{< card lines=4 link="/classi/monaco" title="Monaco" >}}

Alla ricerca della perfezione in ogni cosa, il monaco aspira a trasformare il
suo corpo nell'arma perfetta. Un minuto prima potrebbe passeggiare con animo
calmo ponderando sulle sfumature dell'esistenza, e un minuto dopo scatenare una
tempesta di colpi micidiali.

{{< /card >}}

{{< card lines=4 link="/classi/ranger" title="Ranger" >}}

Scaltro e ingegnoso, il ranger è un cacciatore, un segugio e un guerriero che
salvaguarda la natura e protegge la civiltà dall'autodistruzione. Che usi un
arco, la balestra, due armi accoppiate o i suoi calappi, è un nemitemibile e un
grande alleato nelle terre selvagge.

{{< /card >}}

{{< card lines=4 link="/classi/stregone" title="Stregone" >}}

La potente magia dello stregone non scaturisce da studio preghiere, ma dal
sangue. Le sue capacità magiche variano a seconda che a scorrergli nelle vene e
ad alimentare i suoi incantesimi sia il sangue di draghi, angeli, fate, creature
aberranti o altri esseri.

{{< /card >}}

{{< /cards >}}
