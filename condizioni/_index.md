---
source: Manuale di Gioco, pag. 618
original-name: Conditions
original-srd: https://2e.aonprd.com/Conditions.aspx
navigation-order: 50
navigation-disable: true
---

# Condizioni

_Durante le avventure, i personaggi (e a volte il loro equipaggiamento) sono
influenzati da capacità ed effetti che applicano condizioni. Ad esempio, un
incantesimo o oggetto magico può renderti invisibile o gettarti nel panico. Le
condizioni alternao in qualche modo il tuo stato, e rappresentano una vasta
gamma di cose: dall'attegiamento delle creature nei tuoi confronti a come
interagiscono con te, fino a cosa accade quando una creatura succhia il tuo
sangue o la tua essenza vitale._

> ### Gruppi di Condizioni
>
> Alcune condizioni esistono in ragione di altre o condividono un tema simile.
> Può essere utile dare un'occhiata a queste condizioni come insieme anziché
> prenderle singolarmente, per capire come interagiscono.
>
> - **Gradi di Percezione**: [Inosservato](/condizioni/inosservato),
>   [nascosto](/condizioni/nascosto),
>   [non individuato](/condizioni/non-individuato),
>   [osservato](/condizioni/osservato)
> - **Sensi**: [Abbagliato](/condizioni/abbagliato),
>   [accecato](/condizioni/accecato), [assordato](/condizioni/assordato),
>   [invisibile](/condizioni/invisibile), [occultato](/condizioni/occultato)
> - **Morte e Morente**: [Condannato](/condizioni/condannato),
>   [ferito](/condizioni/ferito), [morente](/condizioni/morente),
>   [privo di sensi](/condizioni/privo-di-sensi)
> - **Atteggiamenti**: [Amichevole](/condizioni/amichevole),
>   [collaborativo](/condizioni/collaborativo),
>   [indifferente](/condizioni/indifferente),
>   [maldisposto](/condizioni/maldisposto), [ostile](/condizioni/ostile)
> - **Diminuzione di Capacita**: [Indebolito](/condizioni/indebolito),
>   [maldestro](/condizioni/maldestro), [risucchiato](/condizioni/risucchiato),
>   [sbigottito](/condizioni/sbigottito)

> ### Guadagnare e Perdere Azioni
>
> Le condizioni [accelerato](/condizioni/accelerato),
> [rallentato](/condizioni/rallentato) e [stordito](/condizioni/stordito) sono
> il mezzo principale per guadagnare o perdere azioni in un turno. In breve,
> queste condizioni alterano il numero di azioni che recuperi all'inizio del tuo
> turno; dunque, se ottieni la condizione nel mezzo del tuo turno, essa non
> altera il numero di azioni per quel turno. Se hai condizioni contrastanti che
> influenzano il numero di azioni, scegli tu quali azioni perdere. Per esempio,
> l'azione guadagnata da _[velocità](/incantesimi/velocita)_ ti consente solo di
> [Avanzare](/azioni/base/avanzare) o [Colpire](/azioni/base/colpire), quindi,
> se devi perdere un'azione perché sei anche rallentato, puoi decidere di
> perdere quella conferita da _[velocità](/incantesimi/velocita)_, in modo da
> tenere quelle che puoi usare in modo più flessibile.
>
> Alcune condizioni ti impediscono di svolgere un certo tipo di azioni, in
> genere le reazioni; altre indicano semplicemente che non puoi agire, Quando
> non puoi agire, sei incapace di effettuare azioni. A differenza di
> [rallentato](/condizioni/rallentato) o [stordito](/condizioni/stordito),
> queste condizioni non alterano il numero di azioni che recuperi ma ti
> impediscono di usarle. Ciò significa che, se vieni curato dalla paralisi nel
> tuo turno, puoi agire immediatamente.

> ### Regole per Morte e Morente
>
> Le condizioni [condannato](/condizioni/condannato),
> [ferito](/condizioni/ferito), [morente](/condizioni/morente) e
> [privo di sensi](/condizioni/privo-di-sensi) indicano che la morte è
> imminente. L'informazione più importante non menzionata nelle condizioni
> stesse è questa: quando vieni ridotto a 0 Punti Ferita, sei fuori
> combattimento con i seguenti effetti:
>
> - Sposti immediatamente la tua posizione nell'ordine di iniziativa
>   direttamente prima della creatura o effetto che ti ha ridotto a 0 Punti
>   Ferita.
> - Ottieni la condizione [morente](/condizioni/morente) 1. Se l'effetto che ti
>   ha messo fuori combattimento è un successo critico dell'attaccante o il
>   risultato di un tuo fallimento critico, ottieni invece la condizione
>   [morente](/condizioni/morente) 2. Se hai la condizione Ferito, aumenta
>   questi valori del valore di [ferito](/condizioni/ferito). Se il danno viene
>   da un attacco o oggetto non letale, non ottieni la condizione
>   [morente](/condizioni/morente): sei invece
>   [privo di sensi](/condizioni/privo-di-sensi) con 0 Punti Ferita.

> ### Regole per Danno Persistente
>
> Queste regale addizionali si applicano al danno persistente solo in alcuni
> casi.
>
> #### Guarigione Assistita
>
> Puoi guarire dal danno persistente un passo alla volta, oppure un alleato può
> aiutarti, consentendoti di tentare una prova semplice addizionale prima della
> fine del tuo turno. Questa e in genere un'attività che richiede 2 azioni, e
> dev'essere qualcosa che possa ragionevolmente migliorare le tue possibilità di
> sopravvivenza (a discrezione del GM). Per esempio, l'alleato potrebbe provare
> a spegnere una fiamma o lavare via l'acido. Ciò ti consente di tentare subito
> una prova semplice aggiuntiva, ma soltanto una volta per round.
>
> È il GM a decidere come funzioni il tuo aiuto, usando i seguenti esempi come
> linee guida.
>
> - Riduci la CD della prova semplice a 10 per un aiuto particolarmente
>   appropriato, per esempio se l'aiutante versa acqua per spegnere le fiamme.
> - Termina automaticamente la condizione grazie al tipo di aiuto, per esempio
>   se una guarigione ti fa tornare ai tuoi Punti Ferita massimi per porre fine
>   al danno da sanguinamento persistente, o se vieni immerso in un lago per
>   porre fine al danno da fuoco persistente.
> - Altera il numero di azioni richieste per aiutarti se l'aiutante utilizza
>   azioni particolarmente efficaci o inefficaci. Il danno persistente fa il suo
>   corso e termina automaticamente dopo un certo ammontare di tempo poiché il
>   fuoco si spegne, il sangue si coagula e così via. Il GM determina quando ciò
>   accade, ma in genere occorre 1 minuto.
>
> #### Immunità, Resistenze e Debolezze
>
> Immunità, resistenze e debolezze si applicano anche ai danni persistenti. Se
> un effetto infligge danno iniziale oltre al danno persistente, immunità,
> resistenze e debolezze si applicano separatamente sia al danno iniziale che a
> quello persistente. In genere, se un effetto nega i danni iniziali, nega anche
> quelli persistenti, come nel caso di un'arma da taglio che infligge anche
> danno da sanguinamento persistente in caso ti tagli. Il GM può decidere
> al­trimenti in alcune situazioni.
>
> #### Condizioni di Danno Persistente Multiple
>
> Puoi essere influenzato simultaneamente da più condizioni danno persistente,
> fintanto che hanno tipi di danno diversi. Se ottieni più di una condizione
> danno persistente con lo stesso tipo di danno, il danno più alto prevale su
> quello minore. Dal momento che i danni che subisci dal danno persistente si
> verificano tutti assieme, se qualcosa si innesca quando subisci danno si
> innesca una sola volta; per esempio, se sei [morente](/condizioni/morente) e
> hai diversi tipi di danno persistente, il danno persistente aumenta la tua
> condizione [morente](/condizioni/morente) solo una volta.

> ### Condizioni Ridondanti
>
> In qualsiasi momento, puoi avere una sola occorrenza di ciascuna condizione.
> Se un effetto ti impone una condizione che hai già, ora hai quella condizione
> per la più lunga delle due durate. La condizione con durata inferiore termina
> a tutti gli effetti, ma altre condizioni causate dall'effetto che te l'ha
> imposta potrebbero proseguire. Per esempio, diciamo che tu sia stato colpito
> da un mostro che risucchia la tua vitalità: la ferita ti impone le condizioni
> [indebolito](/condizioni/indebolito) 2 e
> [impreparato](/condizioni/impreparato) fino alla fine del turno successivo del
> mostro. Prima della fine del prossimo turno di quella creatura, una trappola
> ti avvelena, rendendoti [indebolito](/condizioni/indebolito) 2 per 1 minuto.
> In tal caso, l'[indebolito](/condizioni/indebolito) 2 che dura 1 minuto
> sostituisce l'[indebolito](/condizioni/indebolito) 2 derivante dal mostro, e
> rimani perciò [indebolito](/condizioni/indebolito) 2 per la durata maggiore.
> Resti anche [impreparato](/condizioni/impreparato), poiché quella condizione
> non é stata sostituita, e dura comunque fino alla fine del prossimo turno del
> mostro.
>
> Qualsiasi capacita che rimuova una condizione la elimina nella sua interezza,
> a prescindere dal valore o da quante volte ne sei stato influenzato.
> Nell'esempio di cui sopra, un incantesimo che rimuove la condizione
> [indebolito](/condizioni/indebolito) la elimina del tutto: non c'e bisogno di
> lanciarlo due volte.
>
> #### Condizioni Ridondanti con Valori
>
> Le condizioni con valori differenti sono considerate diverse a tutti gli
> effetti. Se sei influenzato più volte da una condizione con un valore, applica
> solo il valore più alto; potresti comunque dover tenere traccia delle varie
> durate se una ha valore inferiore ma dura più a lungo, Per esempio, se hai una
> condizione [rallentato](/condizioni/rallentato) 2 che dura 1 round e una
> condizione [rallentato](/condizioni/rallentato) 1 che dura 6 round, sei
> [rallentato](/condizioni/rallentato) 2 per il primo round e poi diventi
> [rallentato](/condizioni/rallentato) 1 per i restanti 5 round di durata del
> secondo effetto. Se qualcosa riduce il valore della condizione, lo riduce per
> tutte le condizioni con quel name che ti influenzano. Per esempio,
> nell'esempio sopra, se qualcosa riduce di 1 la condizione
> [rallentato](/condizioni/rallentato), ridurrebbe la prima condizione a
> [rallentato](/condizioni/rallentato) 1 e la seconda a
> [rallentato](/condizioni/rallentato) 0, rimuovendola.

## @[Abbagliato](/condizioni/abbagliato)

## @[Accecato](/condizioni/accecato)

## @[Accelerato](/condizioni/accelerato)

## @[Affascinato](/condizioni/affascinato)

## @[Affaticato](/condizioni/affaticato)

## @[Afferrato](/condizioni/afferrato)

## @[Amichevole](/condizioni/amichevole)

## @[Assordato](/condizioni/assordato)

## @[Collaborativo](/condizioni/collaborativo)

## @[Condannato](/condizioni/condannato)

## @[Confuso](/condizioni/confuso)

## @[Controllato](/condizioni/controllato)

## @[Danno Persistente](/condizioni/danno-persistente)

## @[Ferito](/condizioni/ferito)

## @[Immobilizzato](/condizioni/immobilizzato)

## @[Impreparato](/condizioni/impreparato)

## @[In Fuga](/condizioni/in-fuga)

## @[Indebolito](/condizioni/indebolito)

## @[Indifferente](/condizioni/indifferente)

## @[Ingombrato](/condizioni/ingombrato)

## @[Inosservato](/condizioni/inosservato)

## @[Invisibile](/condizioni/invisibile)

## @[Maldestro](/condizioni/maldestro)

## @[Maldisposto](/condizioni/maldisposto)

## @[Morente](/condizioni/morente)

## @[Nascosto](/condizioni/nascosto)

## @[Nauseato](/condizioni/nauseato)

## @[Non Individuato](/condizioni/non-individuato)

## @[Occultato](/condizioni/occultato)

## @[Osservato](/condizioni/osservato)

## @[Ostile](/condizioni/ostile)

## @[Paralizzato](/condizioni/paralizzato)

## @[Pietrificato](/condizioni/pietrificato)

## @[Privo di Sensi](/condizioni/privo-di-sensi)

## @[Prono](/condizioni/prono)

## @[Rallentato](/condizioni/rallentato)

## @[Risucchiato](/condizioni/risucchiato)

## @[Rotto](/condizioni/rotto)

## @[Sbigottito](/condizioni/sbigottito)

## @[Spaventato](/condizioni/spaventato)

## @[Stordito](/condizioni/stordito)

## @[Trattenuto](/condizioni/trattenuto)
