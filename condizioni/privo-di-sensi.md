---
source: Manuale di Gioco, pag. TODO
original-name: Unconscious
original-srd: https://2e.aonprd.com/Conditions.aspx?ID=38
---

# Privo di Sensi

Stai dormendo o sei stato messo fuori combattimento. Non puoi agire. Subisci
penalità di status -4 a CA, Percezione e TS su Riflessi, e hai le condizioni
[accecato](/condizioni/accecato) e [impreparato](/condizioni/impreparato).
Quando ottieni questa condizione, cadi [prono](/condizioni/prono) e lasci cadere
gli oggetti che impugni o tieni a meno che l'effetto non specifichi altrimenti o
il GM determini che sei in una posizione per cui ciò non accade.

Se sei privo di sensi perché sei [morente](/condizioni/morente), non puoi
svegliarti fintanto che hai 0 Punti Ferita. Se vieni riportato a 1 Punto Ferita
o più tramite la guarigione, perdi le condizioni [morente](/condizioni/morente)
e privo di sensi e puoi agire normalmente nel tuo prossimo turno.

Se sei privo di sensi e a 0 Punti Ferita, ma non [morente](/condizioni/morente),
torni naturalmente a 1 Punto Ferita e ti svegli una volta trascorso tempo a
sufficienza. Il GM determina quanto tempo resti privo di sensi, da un minimo di
10 minuti a diverse ore. Se vieni guarito durante questo periodo, perdi la
condizione privo di sensi e puoi agire normalmente nel tuo prossimo turno.

Se sei privo di sensi e hai più di 1 Punto Ferita (in genere perché sei
addormentato o privo di sensi a causa di un effetto), ti svegli per una delle
cause seguenti. Ognuna di queste cose ti fa perdere la condizione privo di
sensi.

- Subisci danni, ammesso che questi non ti riducano a 0 Punti Ferita (in tal
  caso, rimani privo di sensi e ottieni la condizione
  [morente](/condizioni/morente) come di consueto).
- Vieni guarito in un modo che non sia la guarigione naturale data dal sonno.
- Qualcuno ti scuote usando un'azione [Interagire](/azioni/interagire).
- Attorno a te si verificano forti rumori; ciò però non è automatico. All'inizio
  del tuo turno, tenti automaticamente una prova di Percezione contro la CD del
  rumore (o la CD più bassa se c'e più di un rumore), e se la superi ti svegli.
  Se le creature cercano di restare in silenzio, questa prova di Percezione usa
  la loro CD di Furtività. Alcuni effetti magici ti fanno dormire cosi
  profondamente che non ti consentono di tentare questa prova di Percezione.

Se sei soltanto addormentato, il GM decide che ti svegli perché hai riposato
abbastanza o perché qualcosa ti ha disturbato.
