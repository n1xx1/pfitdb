---
source: Manuale di Gioco, pag. 577
original-name: Alchemical Bombs
original-srd: https://2e.aonprd.com/Equipment.aspx?Category=6&Subcategory=7
TODO:
  - move to rule entry and leave a summary?
  - add table
---

# Bombe Alchemiche

Una bomba alchemica combina componenti alchemici volatili che esplodono quando
la bomba colpisce una creatura o un oggetto. La maggior parte delle bombe
alchemiche infligge danni, sebbene alcuno producano altri tipi di effetti, Le
bombe hanno il tratto bomba. Le bombe sono armi da guerra da lancio con un
incremento di gittata di 6 metri, Quando lanci una bomba, effettui un tiro per
colpire con l'arma contro la CA del bersaglio, come faresti con qualsiasi altra
arma. È necessaria una mano per estrarre, preparare e lanciare una bomba. A
causa della complessità coinvolta nella preparazione delle bombe, Colpire per
lanciare una bomba alchemica ottiene il tratto [maneggiare](/tratti/maneggiare).
La bomba viene attivata quando è lanciata come un Colpo (non devi attivarla
separatamente).

## Tratto Spargimento

La maggior parte delle bombe possiede anche il tratto
[spargimento](/tratti/spargimento). Quando usi un'arma da lancio con il tratto
spargimento, non aggiungi il tuo modificatore di Forza al tiro per i danni. Se
un attacco con un'arma a spargimento fallisce, ha successo o un successo
critico, tutte le creature entro 1,5 metri dal bersaglio (compreso il bersaglio)
subiscono il danno da spargimento indicato. In caso di fallimento (ma non di
fallimento critico), il bersaglio dell'attacco subirà comunque il danno da
spargimento. Aggiungi il danno da spargimento insieme al danno iniziale contro
il bersaglio prima di applicare la resistenza o la debolezza del bersaglio. Non
moltiplichi il danno da spargimento in caso di colpo critico.

Per esempio, se lanci un'ampolla d'acido inferiore e colpisci il bersaglio,
questa creatura subirà 1 danno da acido, ld6 danni da acido persistenti e 1
danno da spargimento da acido. Tutte le altre creature entro 1,5 metri dal
bersaglio colpito subiranno 1 danno da spargimento da acido. In caso di colpo
critico, il bersaglio subirà 2 danni da acido e 2d6 danni da acido persistenti
ma il danno da spargimento rimarrà 1. Se manchi, il bersaglio e tutte le
creature entro 1,5 metri subiranno solo 1 danno da spargimento. In caso di
fallimento critico, non saranno inflitti danni a nessuno.
