---
source: Manuale di Gioco, pag. 576
original-name: Alchemical Items
original-srd: https://2e.aonprd.com/Equipment.aspx?Category=6
TODO:
  - move to rule entry and leave a summary?
  - add table
---

# Oggetti Alchemici

Gli oggetti alchemici non sono magici. Essi sfruttano, invece, le proprietà di
sostanze chimiche volatili, di minerali esotici, di potenti piante e di altre
sostanze, a cui ci si riferisce collettivamente con il nome di reagenti
alchemici. Pertanto, gli oggetti alchemici non irradiano aure magiche e non
possono essere interrotti o influenzati da dissolvi magie. I loro effetti durano
per un dato lasso di tempo o finché non sono contrastati in qualche modo, di
solito fisicamente.

Alcune volte le reazioni dei reagenti alchemici creano effetti che potrebbero
sembrare magici, e altre volte sono a cavallo tra una pura reazione e
l'inspiegabile. Gli alchimisti possono infondere i reagenti con un po' della
loro essenza, permettendo loro di realizzare in modo efficace degli oggetti
alchemici di breve durata senza spendere nulla. Anche in questi casi, gli
oggetti alchemici non irradiano aure magiche, usando invece l'essenza infusa
dell'alchimista come catalizzatore aggiuntivo per gli effetti alchemici
dell'oggetto.

Le regole per realizzare gli oggetti alchemici si trovano nell'attività
Fabbricare, inoltre devi possedere il talento di abilità Fabbricare Oggetti
Alchemici per usare Artigianato per costruirli. Un fallimento critico alla prova
di Artigianato per fare oggetti alchemici causa spesso degli effetti pericolosi,
come per esempio un'esplosione per una bomba o l'esposizione accidentale per un
veleno, oltre alla perdita di alcuni materiali. Alcuni oggetti alchemici hanno
dei requisiti addizionali oltre a quelli indicati nell'attività Fabbricare;
questi oggetti elencano i loro requisiti alla voce Requisiti di Fabbricazione.

Tutti gli oggetti alchemici possiedono il tratto [alchemico](/tratti/alchemico).
Molti, inoltre, hanno il tratto [monouso](/tratti/monouso), che significa che
l'oggetto si consuma una volta attivato. I tratti [bomba](/tratti/bomba),
[elisir](/tratti/elisir) e [veleno](/tratti/veleno) indicano categorie speciali
di oggetti alchemici, ognuno dei quali è descritto stelle pagine seguenti. Gli
oggetti alchemici che non hanno nessuno di questi tratti, sono chiamati
[strumenti alchemici](/equipaggiamento/oggetti-alchemici/strumenti-alchemici).
