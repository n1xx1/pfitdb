## **Ninfa**

*(Fonte: Bestiario, pag. 252)* Le ninfe sono una famiglia di fatati che assumono la forma di avvenenti umanoidi simili a elfi e sono strettamente legate al mondo naturale. Le ninfe più comuni sono le driadi, spiriti incarnati in grandi alberi, ma esistono moltissimi tipi di ninfe, tra cui le naiadi, che proteggono gli specchi d'acqua. Tutte le ninfe sono poste a guardia di un particolare luogo naturale, generalmente un albero o uno stagno, o perfino, come nel caso delle ninfe regine, di intere foreste o enormi masse d'acqua.

## **Ninfe Regine**

*(Fonte: Bestiario, pag. 253)* Le regine sono potenti ninfe che dominano intere regioni di terre selvagge anziché singoli alberi o specchi d'acqua. Ogni varietà di ninfa possiede il suo tipo di regina. Le naiadi regine sono tra le più importanti e quelle che interagi- scono più frequentemente con i mortali delle zone limitrofe. Per questo alcuni studiosi si riferiscono alle naiadi regine chiamandole semplicemente "ninfe".

##### CAPACITÀ DELLE NINFE REGINE

Una ninfa regina possiede dai 6 ai 10 livelli in più rispetto a una ninfa ordinaria dello stesso tipo, con le relative statistiche numeriche potenziate e i relativi Colpi migliorati di conseguenza. Una ninfa regina protegge una vasta regione e rafforza e rinvigorisce quel territorio con la sua presenza. Le ninfe regine non dipendono dai loro protetti e perdono la capacità corrispondente (come la capacità dipendente dall'albero di una driade); ottiene invece la capacità legata alla terra, descritta più sotto. Una ninfa regina ottiene inoltre l'aura di bellezza della ninfa e l'azione di Bellezza Focalizzata, che possono avere vari effetti in base al tipo originale della regina. Una ninfa regina ottiene inoltre la capacità di Ispirazione, che le permette di concedere il dono dell'ispirazione a chi attira la sua benevolenza, e la capacità di Cambiare Forma, che le permette di cambiare forma. Ottiene infine gli incantesimi preparati primevi di un druido del suo livello. **Bellezza della Ninfa** ([ammaliamento](/tratti/ammaliamento), [aura](/tratti/aura), [emozione](/tratti/emozione), [mentale](/tratti/mentale), [primevo](/tratti/primevo), [visivo](/tratti/visivo)) 9 metri. Le creature che iniziano il loro turno nell'aura devono superare un TS su Volontà, altrimenti subiranno un effetto descritto alla voce della ninfa regina.

**Bellezza Focalizzata** :a: ([ammaliamento](/tratti/ammaliamento), [emozione](/tratti/emozione), [mentale](/tratti/mentale), [primevo](/tratti/primevo), [visivo](/tratti/visivo)) La ninfa regina concentra la sua bellezza su un bersaglio entro la sua aura. La creatura deve tentare un TS su Volontà. ln caso di fallimento, è considerata influenzata dall'aura di bellezza della ninfa regina; se era già influenzata dall'aura, subisce un effetto superiore descritto alla voce della ninfa regina. Una ninfa regina può usare Bellezza Focalizzata su una determinata creatura soltanto una volta per turno.

**Cambiare Forma** :a:  ([metamorfosi](/tratti/metamorfosi), [primevo](/tratti/primevo), [trasmutazione](/tratti/trasmutazione)) Una ninfa regina può trasformarsi per passare dal suo aspetto originale, molto simile a quello di una normale ninfa del suo tipo, alla forma di un qualunque [umanoide](/tratti/umanoide) di taglia Piccola o Media, prediligendo di solito una versione del loro aspetto originale dalle fattezze più umanoidi.

**Ispirazione** :aa: ([ammaliamento](/tratti/ammaliamento), [emozione](/tratti/emozione), [mentale](/tratti/mentale), [primevo](/tratti/primevo)) Una ninfa regina può ispirare una singola creatura intelligente donando a quella creatura un simbolo del suo favore, solitamente una ciocca di capelli. Fintanto che la creatura porta con sé quel simbolo e rimane in buoni rapporti con la ninfa regina, ottiene bonus di status +1 a tutte le prove di Artigianato, a tutte le prove di Esibizione e ai TS su Volontà.

Se una ninfa regina concede la sua Ispirazione a un bardo e la ninfa regina è la musa di quel bardo, il bardo ottiene un beneficio aggiuntivo in base al tema della musa: nel caso di una musa dell'eclettismo, il bardo ottiene bonus di status +4 alle prove di abilità senza addestramento; nel caso di una musa della sapienza, il bardo ottiene anche bonus di status +1 a tutte le prove di Sapienza; nel caso di una musa del virtuosismo, il bonus di status alle prove di Esibizione aumenta a +2 al fine di determinare gli effetti della composizione; per tutte le altre muse, il bonus ai TS su Volontà aumenta a +2 contro un [fatato](/tratti/fatato).

**Legata alla Terra** Una ninfa regina è intrinsecamente legata a una regione specifica, come una foresta nel caso di una driade regina. Fintanto che la regina è in salute, l'ambiente è straordinariamente resiliente e consente alla ninfa regina di tentare automaticamente di contrastare gli incantesimi e i rituali come *[inaridire](/incantesimi/rituali)* che danneggerebbero l'ambiente, usando la sua CD di incantesimo con un livello di contrasto pari all'incantesimo da druido di livello più alto che è in grado di lanciare. Quando la ninfa regina diventa fisicamente o psicologicamente instabile, tuttavia, la sua regione protetta diventa a sua volta compromessa o instabile. ln quel caso, risanando la ninfa regina, anche l'intera regione sarà rapidamente guarita.
