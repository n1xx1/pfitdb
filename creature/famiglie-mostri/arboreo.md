## **Arboreo**

_(Fonte: Bestiario, pag. 21)_ Gli arborei sono i custodi della foresta e i
portavoce degli alberi. Longevi quanto i boschi che vegliano, gli arborei si
considerano i genitori e i pastori degli alberi, piuttosto che i loro
giardinieri. Di conseguenza, sebbene tendano a essere lenti e metodici, agiscono
con terribile rapidità quando sono costretti a combattere in difesa dei boschi.
Anche se rarannente cercano la compagnia delle creature dalla vita breve
(persino gli elfi appaiono effimeri agli occhi degli arborei) e nutrano una
sfiducia intrinseca nei confronti del cambiamento, a volte capita che gli
arborei tollerino coloro disposti ad ascoltare i loro monologhi prolissi e pieni
di digressioni, soprattutto se tali discepoli esprimono anche il desiderio di
proteggere le zone boschive. Contro coloro che minacciano il loro regno, come i
taglialegna impazienti di ammassare legname o i coloni intenzionati a fondare
città e a coltivare la terra, l'ira degli arborei è irremovibile e devastante.
C'è forse qualcosa di ironico nel fatto che gli arborei abbiano il dono di
abbattere ciò che gli altri costruiscono, un tratto che torna molto utile ai
membri più vendicativi della loro razza.
