## **Draco**

_(Fonte: Bestiario, pag. 105)_ Famelici, bestiali e guidati dall'istinto: i
drachi sono primitivi mostri draconici dotati di una frazione del terrificante
potere dei loro cugini maggiori, ma di una parte pressoché nulla della loro
astuzia. Anche se sono più deboli, più lenti e meno inclini al ragionamento dei
draghi, i drachi rappresentano comunque una minaccia per le creature e gli
insediamenti che si trovano nelle loro vicinanze. La loro propensione a formare
dei gruppi d'assalto (piccole compagini sociali chiamate appunto "furie") li
rende molto più pericolosi; una singola furia di drachi di fiume è in grado di
distruggere un intero villaggio nel giro di poco tempo e le furie vaganti dei
drachi di deserto sono un flagello per tutte le carovane di mercanti. I drachi
condividono numerose caratteristiche fisiche che li accomunano in un'umca
specie, nonostante la grande varietà di territori e di capacità che li
caratterizza. Per esempio, i drachi sono privi di zampe anteriori e per
attaccare a distanza ravvicinata possono contare solo sulle loro formidabili
mandibole e su una possente coda scagliosa. La maggior parte dei drachi cerca di
evitare i combattimenti ravvicinati e preferisce usare il soffio in volo, per
seminare scompiglio in una zona più ampia da una distanza più sicura. Infine,
tutti i drachi possiedono una piccola riserva del loro potere draconico
ancestrale, a cui possono attingere per agire a velocità straordinaria.

##### UOVA DI DRACO

La pelle dei drachi non è più preziosa di quella di altre creature di taglia
simile, mentre le loro uova sono invece considerate beni di lusso. I loro usi
sono molteplici: in varie culture vengono utilizzate come componenti per potenti
incantesimi o mangiate, ma nella maggior parte dei casi le uova vengono fatte
schiudere per allevare i cuccioli e usarli come cavalcature e guardiani. Un
normale draco depone un'a covata di 2d4 uova ogni 5 anni. Le uova si schiudono
dopo 3-6 settimane, un periodo in cui devono essere tenute in condizioni
appropriate al loro ambiente naturale, forse l'aspetto più difficile
dell'allevamento dei drachi. In genere gli allevatori non hanno difficoltà a
incubare le uova dei drachi di deserto e di giungla (che hanno bisogno di
temperature tiepide per schiudersi) o dei drachi di fiume (che devono essere
immerse nell'acqua corrente), mentre le uova di draco di fiamma e di ghiaccio
necessitano di temperature estreme per schiudersi, condizioni difficili da
replicare in sicurezza. Un uovo di draco ha Durezza 3, 5 PF e SR 5. Il colore
varia solo leggermente da una specie all'altra. Una creatura deve effettuare con
successo una prova di Natura con CD 20 0 una prova di Sapienza pertinente con CD
20 per identificare a quale specie appartenga un uovo specifico. Quando un draco
esce dall'uovo, applica imprinting alla prima creatura che vede. Una creatura
che riceve l'imprinting in questo modo ottiene bonus +5 alle prove di Natura per
addestrare o comandare quel draco. Il prezzo di mercato di un uovo di draco
varia a seconda della regione, del tipo di draco e dello scopo che il compratore
ha in mente, ma generalmente dipende dal livello del draco. Poiché i drachi sono
creature malvagie, pericolose e intelligenti, molte società non consentono il
commercio delle loro uova e condannano chi lo pratica. Dallo schiudersi
dell'uovo al raggiungimento della taglia finale del draco sono necessari due
anni. Un draco ben addestrato può diventare una cavalcatura o un guardiano
temibile, ma molti disattenti e sedicenti addestratori di drachi finiscono
divorati dalle creature sotto la loro responsabilità a causa della ferocia dei
drachi, da un eccesso di sicurezza o da una generica mancanza di abilità.
