## **Creatura Mannara**

*(Fonte: Bestiario, pag. 68)* Le creature mannare sono umanoidi condannati a trasformarsi in animali o in ibridi animali-umanoidi alla luce della luna piena. Queste creature mutaforma sono il risultato di un'antica maledizione primeva che esse possono trasmettere a loro volta tramite il morso. La loro capacità di annidarsi senza essere notati sia nelle terre selvagge che in mezzo alla gente, unitamente alla contagiosità della loro condizione, fa delle creature mannare una perenne fonte di diffidenza e di panico.

##### CREATURE MANNARE AFFLITTE E PURE

Esistono due tipi di creature mannare: quelle afflitte dalla maledizione e quelle che la possiedono fin dalla nascita (le "creature mannare pure"). Una creatura mannara pura può nascere da un genitore mannaro di qualsiasi tipo. Una creatura mannara pura è sempre una creatura mannara e conserva gli stessi ricordi e la maggior parte delle statistiche in tutte le forme. Una creatura mannara pura detiene inoltre il controllo completo sulla sua capacità di mutaforma, tranne che nelle notti di luna piena, quando a quella trasformazione non può resistere. Non esiste alcun modo conosciuto di spezzare la maledizione che grava su una creatura mannara pura. I lupi mannari afflitti hanno ricevuto la loro maledizione dal morso di un'altra creatura mannara (che poteva essere una creatura mannara afflitta o pura). Una creatura mannara afflitta potrebbe ignorare di essere maledetta, perché non conserva alcun ricordo delle sue trasformazioni, non trae alcun beneficio dal fatto di essere una creatura mannara quando non è trasformata e non ha nessun controllo cosciente sulla sua trasformazione. La maledizione di una creatura mannara afflitta può essere rimossa come qualsiasi altra maledizione.

## **Creare le Creature Mannare**

*(Fonte: Bestiario, pag. 68)* Puoi trasformare un umanoide vivente già esistente in una creatura mannara completando i passi seguenti (questi cambiamenti riguardano una creatura mannara nella sua forma ibrida). Aumenta il livello della creatura di 1 e cambia le sue statistiche come segue:

*   La creatura ottiene i tratti [bestia](/tratti/bestia) e [mannaro](/tratti/mannaro) e il suo allineamento viene solitamente modificato per corrispondere a quello del suo tipo di creatura mannara.

*   Aumenta la sua taglia di una categoria se l'animale è di una taglia superiore a quella dell'umanoide base.

*   La sua CA, i bonus di attacco, le CD, i tiri salvezza e i modificatori delle abilità aumentano di 1.

*   Aumenta i danni dei suoi [Colpi](/azioni/colpire) e delle altre capacità offensive di 1. Se una capacità può essere usata solo un numero limitato di volte (come per esempio un soffio), aumenta invece i danni di 2.

*   Aumenta i PF dell'ammontare indicato dalla tabella. Questo incremento è superiore a quello tipico al fine di compensare la debolezza della creatura all'argento.

*   La creatura ottiene debolezza all'argento come indicato dalla tabella.

##### CAPACITÀ DELLE CREATURE MANNARE

Tutte le creature mannare ottengono le capacità seguenti, alcune delle quali corrispondono a una capacità dell'animale in cui la creatura mannara si trasforma. Potresti anche aver bisogno di modificare quelle capacità che entrano in conflitt0 con il tema della creatura mannare (come per esempio certe capacità che hanno un tratto di allineamento conflittuale). **Sensi** La creatura mannara ottiene tutti i sensi dell'animale.

**Empatia Animale** ([divinazione](/tratti/divinazione), [primevo](/tratti/primevo)) Una creatura mannara pub comunicare con gli animali dello stesso tipo generico d'appartenenza.

**Artigli** La creatura mannara ottiene un [Colpo](/azioni/colpire) con l'artiglio (un attacco senz'armi con il tratto [agile](/tratti/agile) che infligge danni taglienti). Se era in possesso di attacchi con il tratto agile, i danni inflitti dai suoi artigli dovrebbero essere all'incirca equivalenti a quelli inferti da quegli attacchi. Se possedeva solo attacchi senza il tratto agile, i suoi artigli dovrebbero infliggere tre quarti di quei danni.

**Fauci** La creatura ottiene un Colpo con le fauci (un attacco senz'armi che infligge danni perforanti) che infligge la maledizione della creatura mannara. Se era in possesso di attacchi senza il tratto agile, i danni inflitti dalle sue fauci dovrebbero essere all'incirca equivalenti a quelli inferti da quegli attacchi. Se possedeva solo attacchi con il tratto agile, le sue fauci dovrebbero infliggere un terzo in più di quei danni.

**Cambiare Forma** :a: ([concentrazione](/tratti/concentrazione), [metamorfosi](/tratti/metamorfosi), [primevo](/tratti/primevo), [trasmutazione](/tratti/trasmutazione)) La creatura mannara assume la sua forma umanoide, ibrida o animale. Ogni forma ha un aspetto persistente e specifico. La forma naturale di una creatura mannara pura è la sua forma ibrida. In forma umanoide, la creatura mannara usa la sua taglia umanoide originale, perde i suoi Colpi con le fauci e artigli e ottiene un Colpo con il pugno che infligge danni contundenti pari ai danni taglienti inflitti dal suo artiglio. ln forma animale, la sua taglia e Velocità cambiano in quelle dell'animale. La creatura ottiene inoltre gli eventuali effetti del Colpo dell'animale che già non possedeva (come Afferrare) e perde i suoi Colpi con l'arma.

**Frenesia Lunare** ([metamorfosi](/tratti/metamorfosi), [primevo](/tratti/primevo), [trasmutazione](/tratti/trasmutazione)) Quando la luna piena compare nel cielo notturno, la creatura mannara deve assumere la forma ibrida Da allora in poi non può Cambiare Forma, diventa più grande di una categoria di taglia, la sua portata aumenta di 1,5 metri e i danni delle sue fauci aumentano di 2. Quando la luna tramonta o il sole sorge, la creatura mannara torna alla sua forma umanoide ed è [affaticata](/condizioni/affaticato) per 2d4 ore.

**Maledizione della Creatura Mannara** ([maledizione](/tratti/maledizione), [necromanzia](/tratti/necromanzia), [primevo](/tratti/primevo)) Questa maledizione influenza solo gli [umanoidi](/tratti/umanoide). **Tiro Salvezza** La CD di Tempra è pari alla CD standard per il nuovo livello della creatura mannara - 1. A ogni notte di luna piena, la creatura maledetta deve superare un altro TS su Tempra, altrimenti si trasforma nello stesso tipo di creatura mannara fino all'alba. La creatura è sotto il controllo del GM e infuria per metà notte, per poi crollare [priva di sensi](/condizioni/privo-di-sensi) fino all'alba.

## **Costruire le Creature Mannare**

La maledizione delle creature mannare può manifestarsi in una miriade di forme e può influenzare qualsiasi umanoide, consentendoti di creare una vasta gamma di creature mannare da usare nelle tue avventure. Quando hai bisogno di creare una creatura mannara per le tue sessioni di gioco, puoi farlo in due modi. Nella maggior parte dei casi, è più efficace costruire la creatura mannara da zero, usando le regole standard di creazione dei mostri (è così che sono stati costruiti l'orso mannaro, il lupo mannaro e il ratto mannaro presentati in queste pagine). Oppure puoi usare le indicazioni presentate nella sezione "Creare le Creature Mannare" per trasformare una creatura già esistente (o perfino un personaggio giocante!) in una creatura mannara. ln entrambi i casi, le capacità specifiche delle creature mannare come Cambiare Forma, frenesia lunare e maledizione della creatura mannara funzionano allo stesso modo.

## **Strozzalupo**

Lo strozzalupo (*Manuale di Gioco* 586) è una pianta velenosa che può curare la maledizione della licantropia. È efficace solo se consumata prima che la creatura si trasformi per la prima volta. Se la creatura sopravvive agli effetti dello strozzalupo senza usare la magia per aiutarsi a sopravvivere, può tentare un nuovo tiro salvezza contro la maledizione della creatura mannara. ln caso di successo, la creatura è curata.
