## **Dinosauro**

*(Fonte: Bestiario, pag. 98)* Questi enormi rettili, rimasugli dell'era primeva del mondo, esistono ancora in grossi numeri nelle terre selvagge più isolate e remote del mondo o nelle viscere del sottosuolo, nelle caverne magiche delle Lande Tenebrose. I [lucertoloidi,](/tratti/lucertoloide) gli [orchi](/tratti/orco), i [giganti](/tratti/gigante) e altri umanoidi mostruosi a volte usano i dinosauri come cavalcature, bestie da guardia o da caccia. Sia gli umani che le altre razze a volte collezionano i dinosauri, per esibirli nei serragli o per tenerli con loro come animali esotici da compagnia o da guardia. Tali attività sono generalmente riservate ai ricchi o agli eccentrici, ma certi druidi e altri guardiani della natura a volte hanno un forte legame con i dinosauri e li prendono con loro come compagni. Quando i dinosauri si stabiliscono in regioni diverse dai loro habitat naturali, generalmente queste creature prigioniere finiscono per fuggire nelle terre selvagge.

## **Dinosauri nel Fantasy**

A prima vista, l'inclusione dei dinosauri in un'ambientazione fantasy potrebbe sembrare strana, ma i dinosauri sono creature eccellenti da usare in un gioco dove va colmato il divario tra gli animali familiari del mondo reale e i mostri leggendari. Se mescolare liberamente i dinosauri con leoni, manticore e draghi può sembrare strano, il DM può relegarli nelle terre primeve più remote, come suggerito nei riquadri alle pagg. 99-100. Su Golarion, i dinosauri vivono nelle terre più selvagge del mondo, specialmente nel continente del Garund, anche se sono abbastanza diffusi da comparire nel serraglio di una città settentrionale, utilizzati come creature da guardia o perfino al fianco dei druidi come fedeli compagni animali.
