## **Velstrac**

*(Fonte: Era delle Ceneri: Domani Brucerà, pag. 81)* I velstrac sono nefandi terrificanti che abitano tra le ombre, cercatori delle sensazioni più forti derivanti dall'autolesionismo. Trascendono il loro imperturbabile distacco solo quando infliggono dolore e paura alle loro vittime, mettendo in pratica forme sempre nuove di degradazione e tortura prima di rivolgere le lame dei coltelli verso loro stessi. Per quanto i velstrac si considerino oltre limitazioni simili alla moralità e ai tabù dei mortali, le loro vittime li conoscono come aguzzini apatici capaci di infliggere sofferenze umilianti e sadiche. Sostengono di essere in cerca della perfezione in ogni loro gesto, tanto del pensiero quanto della forma, e non riconoscono alcun progresso che non richieda strazianti amputazioni del corpo o dello spirito. Questi nefandi si manifestano dalle anime di mortali masochisti o sadici che sono state dirottate verso il Piano delle Ombre, dove sono state forgiate in forme adatte alle loro vili predilezioni spaziando dai profeti dei ranghi più bassi agli interlocutori ossessionati dall'estetica. Alcuni mortali si riferiscono ai velstrac con il termine di "kyton", un errore che i nefandi tollerano con gelido diletto. Il termine "kyton" denota l'esistenza di maestri e virtuosi tra i loro simili, e questi esseri amano essere considerati l'eccellenza di chi percorre il sentiero verso la perfezione attraverso l'agonia.
