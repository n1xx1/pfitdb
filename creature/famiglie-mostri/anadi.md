## **Anadi**

*(Fonte: Bestiario, pag. 63)* Gli anadi sono umanoidi pacifici e solitari che vivono nel cuore di boschi, giungle e altre aree naturali dove non sono giunte le razze civilizzate. La loro forma naturale ricorda dei ragni umanoidi coperti da delle striature colorate piuttosto belle e distintive. La pelle maculata Ã¨ quindi unica come lo sono i tratti del volto, le voglie o altri aspetti identificativi per le altre razze umanoidi. Gli anadi hanno un innato talento per l'illusione e la trasmutazione. Molto tempo fa hanno appreso quanto sgradevole fosse il loro aspetto per gli altri umanoidi, quindi spesso usano i loro talenti innati per assumere forme umane. Quando sono in forma umana solo una strana lucentezza negli occhi e i movimenti leggermente convulsi possono tradire la reale natura della creatura. Data la loro tendenza ad assecondare la naturale repulsione verso gli aracnidi, molti anadi pensano che mostrarsi con il loro reale aspetto a uno straniero sia un comportamento piuttosto irrispettoso. Al contrario, molti tendono ad assumere la loro forma di ragno come tattica intimidatoria se minacciati. Se costretti a combattere, cosa che molti anadi rifuggono, assumono la loro vera forma il prima possibile per mordere e iniettare il loro devastante veleno nei nemici.
