## **Cane**

*(Fonte: Bestiario, pag. 47)* I cani sono compagni fedeli e obbedienti che fungono da guardiani, protettori e cacciatori. La loro capacità di rintracciare le prede o i predatori tramite il fiuto e la loro predilezione per accompagnare gli umanoidi fa di loro gli animali da compagnia ideali di molti avventurieri. Esistono centinaia di razze canine del mondo, dai minuscoli cagnetti che ricoprono di affetto i loro padroni alle bestie muscolose alte 1,2 metri al garrese, diffuse praticamente in ogni area abitata. Le razze ancora più grandi possono essere usate come cavalcature per gli avventurieri più piccoli e certe culture usano i cani come bestie da soma in grado di trainare slitte cariche di provviste sulle pianure ghiacciate. A prescindere dalla razza, molti avventurieri trovano preziosa la compagnia di un cane.

## **Rabbia**

Sebbene molte società adorino i cani e li apprezzino per la loro fedeltà, nessuna malattia può invertire con tanta rapidità i sentimenti verso questi animali come la rabbia. Anche se molti animali possono contrarre questo malanno debilitante, c'è qualcosa nel vedere un fedele amico di famiglia diventare feroce e violento a seguito della malattia che rende la situazione molto più grave. **Rabbia** ([malattia](/tratti/malattia)); **Tiro Salvezza** Tempra CD 17; **Fase 1** [nauseato](/condizioni/nauseato) 1 (1 giorno); **Fase 2** nauseato 2 (1 giorno); **Fase 3** [confuso](/condizioni/confuso) (1 giorno); **Fase 4** morto
