## **Duergar**

_(Fonte: Bestiario, pag. 139)_ I duergar vivono sottoterra, dove hanno
rivendicato ostinatamente le terre ancestrali sotterranee dei nani, essendosi
rifiutati di avventurarsi in superficie insieme ai nani moderni loro cugini. Una
divinità nanica esiliata di nome Droskar offrì ai duergar la salvezza dagli
orrori delle Lande Tenebrose e in cambio i duergar ancora oggi agiscono in suo
onore all'interno del loro impero sotterraneo. I duergar, famigerati schiavisti,
fanno irruzione regolarmente negli altri insediamenti delle Lande Tenebrose e
nelle comunità di superficie alla costante ricerca di esseri viventi da
sottoporre a una vita di lavori pesanti nei loro aspri e crudeli insediamenti. I
duergar sono creature dalla pelle grigia e vengono spesso chiamati " cinerei "
da quei nani di superficie disposti a parlare di loro. Questi nani sotterranei
hanno sviluppato un forte legame naturale con i parassiti delle caverne e il
transito di una carovana duergar accompagnata da squadre di immensi scarafaggi è
una vista comune. La maggior parte dei duergar venera di Droskar, un dio
sovrintendente che esige che lavorino duramente oltre a rivolgergli le normali
preghiere. I ruoli di comando nella società dei duergar sono spesso occupati da
potenti servitori divini di Droskar e da guerrieri di solida stazza, in grado di
affrontare qualsiasi minaccia diretta al loro dominio grazie alla loro abilità
nelle arti marziali. Quasi ogni aspetto della società duergar è controllato da
una rigida gerarchia di comando dove i superiori che dirigono i subordinati in
tutti gli strati sociali.
