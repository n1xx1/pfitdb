## **Lich**

*(Fonte: Bestiario, pag. 220)*

Al fine di ottenere più tempo per perseguire i loro obiettivi, alcuni incantatori disperati vanno in cerca dell'immortalità abbracciando la non morte. Dopo lunghi anni di ricerche e la creazione di un contenitore speciale chiamato filatterio, un incantatore compie l'ultimo passo bevendo una mistura mortale o lanciando terrificanti incantamenti che lo trasformano in un lich. Anche se molti intraprendono questo piano drastico per proseguire il proprio lavoro o per completare un progetto a lungo termine, altri diventano lich perché hanno paura della morte o per portare a termine qualche piano malvagio, come per esempio una vendetta giurata da lungo tempo. Comunque sia, il risultato è permanente e porta con sé il potenziale di cambiare la storia, sia quella di chi si è sottoposto alla trasformazione, sia quella degli innumerevoli mortali che soffriranno inevitabilmente come risultato del nuovo potere del lich.

Dopo la sua metamorfosi, un lich cerca spesso un posto tranquillo dove vivere, tipicamente protetto da guardiani e trappole di vario tipo, principalmente per due motivi. Primo, un lich ha bisogno di solitudine per sviluppare i suoi elaborati progetti, e secondo, pochi mortali (ammesso che ce ne siano) si degnano di interagire con questi leggendari necromanti corrotti. Una ragione genera l'altra, poiché l'isolamento autoimposto di un lich spesso lo porta a impazzire, incrementando ulteriormente la sua separazione dalla civiltà. Più a lungo vive un lich, più meticolosi saranno i piani da lui concepiti, nascosto in un labirinto di enigmi mortali, di indicazioni sbagliate e di mostri. I servitori e i guardiani di un lich sono totalmente fedeli al loro padrone, sia per la loro natura (come i costrutti o gli altri non morti), sia per le compulsioni imposte tramite potenti magie. Col tempo molti lich finiscono per impazzire e la natura della tana di un lich è un buon indicatore dell'attuale stato mentale del non morto.

Nonostante tutte le protezioni che dispone attorno a sé, il lich farà di tutto pur di salvaguardare il suo filatterio, perché sa che la distruzione di questo magico contenitore implica per lui un tragico destino. Un lich è un interlocutore notoriamente difficile con cui interagire, ma la minaccia di distruggere il suo filatterio è un modo certo per avere la meglio in un negoziato.

## **Creare un Lich**

*(Fonte: Bestiario, pag. 220)*

Qualsiasi tipo di incantatore può diventare un lich, purché esso abbia la capacità di effettuare un rituale di non morte come incantatore principale (tale rituale di solito può essere effettuato solo da un incantatore in grado di lanciare incantesimi di 6° livello). Per creare un lich esegui i passi seguenti.

*   Aumenta di 1 il livello dell'incantatore e cambia le sue statistiche come segue.
*   Aumenta le CD degli incantesimi e dei tiri per colpire degli incantesimi di 2.

##### CAPACITÀ DEI LICH

Un lich ottiene il tratto [non morto](/tratti/non-morto) e diventa malvagio. Perde inoltre tutte le capacità derivanti dall'essere una creatura vivente. Un lich ottiene inoltre le seguenti capacità.

**Scurovisione**

**Tiri Salvezza** bonus di status +1 a tutti i TS contro [positivo](/tratti/positivo)

**Guarigione Negativa**

**Rinascita** ([arcano](/tratti/arcano), [necromanzia](/tratti/necromanzia)) Quando un lich viene distrutto, la sua anima si trasferisce immediatamente nel suo filatterio. Un lich può essere distrutto definitivamente solo se il suo filatterio viene trovato e distrutto.

**Immunità** effetti di [morte](/tratti/morte), [malattia](/tratti/monaco), [paralizzato](/condizioni/paralizzato), [privo di sensi](/condizioni/privo-di-sensi), [veleno](/tratti/veleno)

**Resistenze** fisico 15 (eccetto contundente magico), freddo 20

**Presenza Terrificante** ([aura](/tratti/aura), [emozione](/tratti/emozione), [mentale](/tratti/mentale), [paura](/tratti/paura)) 18 metri, CD 30

**Mano del Lich** Tutti i lich possiedono un attacco senz'armi con la mano che infligge 1d8 danni negativi per ogni 3 livelli e infligge Tocco Paralizzante. Questo attacco ha il tratto [accurata](/tratti/accurata).

**Risucchio del Filatterio** :f: **Frequenza** una volta al giorno; **Effetto** Il lich attinge al potere del suo filatterio per lanciare qualsiasi incantesimo arcano fino al livello più alto che il lich può lanciare, anche se l'incantesimo che viene lanciato non è uno degli incantesimi preparati del lich. Affinché il lich possa usare questa capacità, non è necessario che il suo filatterio sia presente.

**Tocco Paralizzante** ([arcano](/tratti/arcano), [incapacitazione](/tratti/incapacitazione), [maledizione](/tratti/maledizione), [necromanzia](/tratti/necromanzia)) Una creatura danneggiata dal Colpo con la mano del lich deve superare un TS su Tempra contro la CD di incantesimo del lich -4. ln caso di fallimento, la creatura diventa [paralizzata](/condizioni/paralizzato) per 1 round. ln caso di fallimento critico, la creatura è paralizzata permanentemente, cade [prona](/condizioni/prono) e sembra morta. Una prova di Medicina con CD 25 rivela che la vittima è viva.

##### CAPACITÀ ALTERNATIVE DEI LICH

Sebbene le capacità descritte a pag. 220 siano quelle standard di un lich, è possibile creare dei lich più insoliti sostituendo qualsiasi capacità tra quelle sopra descritte (Mano del Lich, Presenza Terrificante, Risucchio del Filatterio o Tocco Paralizzante), con una di quelle elencate di seguito.

**Freddo Oltre il Freddo** Il Colpo con la mano del lich infligge danni da freddo anziché danni negativi, e invece di essere paralizzato, il bersaglio è [rallentato](/condizioni/rallentato) 2. Un TS su Tempra riduce questa condizione a rallentato 1 (o la nega, in caso di successo critico)

**Proclami Blasfemi** ([ammaliamento](/tratti/ammaliamento), [arcano](/tratti/arcano), [aura](/tratti/aura), [mentale](/tratti/mentale)) 3 metri. Il lich è accompagnato d a una costante eco di mormorii blasfemi e sussurri corrotti. Una creatura nell'aura subisce penalità di circostanza -2 ai TS contro gli effetti [mentali](/tratti/mentale) e non può effettuare azioni che possiedano il tratto [concentrazione](/tratti/concentrazione) a meno che non superi una prova semplice con CD 10. ln caso di fallimento, l'azione è sprecata.

**Riversare Vita** :r: **Innesco** Il lich infligge danni con il suo Colpo con la mano. **Effetto** Il lich recupera un ammontare di Punti Ferita pari alla metà dei danni inflitti.

**Salvezza Oscura** Il lich possiede resistenza ai danni positivi pari al suo livello.

**Sudario del Vuoto** ([aura](/tratti/aura), [morte](/tratti/morte), [necromanzia](/tratti/necromanzia)) 9 metri. Il lich è circondato da un'aura di morte che attira le anime che saranno divorate dalla fame costante del lich. Le creature viventi che si trovano nell'emanazione subiscono penalità di status -2 ai TS contro effetti di [morte](/tratti/morte) e [paura](/tratti/paura). Inoltre, ogni creatura che inizia il suo turno nell'area ottiene la condizione [condannato](/condizioni/condannato) 1 a meno che non superi un TS su Volontà contro la CD dell'incantesimo del lich -4.
