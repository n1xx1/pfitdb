## **Ogre**

*(Fonte: Bestiario, pag. 259)* Gli ogre incarnano la brutalità, la violenza amorale e la crudeltà. Questi esseri alti 3 metri. massicci e muscolosi sono tanto forti quanto crudeli. Gli ogre sono creature sadiche che non provano alcuna remora nel commettere omicidi, torturare, umiliare e mutilarle le vittime. Benché preferiscano sfogare i loro istinti sugli umanoidi di taglia inferiore (più sono piccoli e graziosi meglio è) in realtà non esitano a infliggere una fine orribile a chiunque sia abbastanza sfortunato da cadere nelle loro grinfie. Tuttavia, nonostante la loro esuberante creatività nell'infliggere violenza. gli ogre sono spesso troppo limitati intellettivamente per capire che le loro vittime potrebbero non condividere la loro robusta costituzione e resistenza al dolore, e così molti prigionieri muoiono prima di quanto gli ogre vorrebbero. Tale destino, d'altra parte, è probabilmente il più auspicabile, in quanto chi sopravvive troppo a lungo ai passatempi degli ogre in genere riporta danni psicologici provocati dai crudeli abusi subiti. Un prigioniero che riesca a conservare la lucidità potrebbe tentare di imbrogliare i bruti promettendo loro tesori, prigionieri più succulenti o altri crudeli divertimenti, approfittando della scarsa intelligenza di queste creature per procurarsi un'occasione di fuga. Gli ogre sono creature sociali solo in senso molto basilare. Si riuniscono in gruppi che chiamano famiglie, anche se i membri che ne fanno parte non sempre sono imparentati tra di loro. Gli ogre praticano regolarmente l'incesto, nella convinzione che esso rinforzi i legami familiari e molti di loro nascono menomati o mutati a causa delle molte generazioni di endogamia. L'ogre più potente di ogni famiglia è il "capo" (in genere il patriarca o la matriarca della famiglia), mentre gli altri membri della famiglia imparano a obbedire per non essere brutalizzati dai loro confratelli fedeli allo status quo. Gli ogre stabiliscono le loro tane all'interno di caverne, edifici in rovina o baracche fatiscenti, nei pressi degli insediamenti di altri umanoidi o delle piste degli animali, per facilitarsi le razzie. Le loro tane sono luride e molto spesso piene di evidenti segni della loro depravazione.

## **Uncini degli Ogre**

Gli ogre sono famosi per utilizzare immensi picconi ricurvi chiamati uncini degli ogre. Queste armi non comuni costano 1 mo, infliggono 1d10 danni perforanti, hanno Volume 2 e richiedono due mani per essere usate. Gli uncini degli ogre fanno parte del gruppo dei picconi e hanno i tratti delle armi [micidiale 1d10](/tratti/micidiale) e [sbilanciare](/tratti/sbilanciare).
