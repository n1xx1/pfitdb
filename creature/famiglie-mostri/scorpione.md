## **Scorpione**

_(Fonte: Bestiario, pag. 299)_ Gli scorpioni, ritenuti il flagello chitinoso dei
deserti, delle foreste delle savane e dei rilievi rocciosi, sono aracnidi letali
dotati di due potenti chele e di un pungiglione acuminato. Gli scorpioni sono
presenti pressoché in ogni clima, dove vanno a caccia di prede unendo la loro
paziente furtività alla loro immane forza. Molti scorpioni fanno la tana
sottoterra e vivono come cacciatori solitari o come parte di una colonia più
grande. Questi aracnidi sono talmente temuti e pericolosi che in molte culture
sono considerati alla stregua di divinità o come duplici simboli della morte e
della protezione da quella stessa morte.
