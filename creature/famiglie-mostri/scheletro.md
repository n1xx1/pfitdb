## **Scheletro**

_(Fonte: Bestiario, pag. 295)_ Gli scheletri, creature fatte di ossa tenute
insieme da orrende magie necromantiche, sono tra i non morti più comuni. In
genere infestano i vecchi dungeon e i cimiteri dimenticati.

##### CAPACITÀ DEGLI SCHELETRI

La maggior parte degli scheletri possiede una di queste capacità. Se ne ricevono
più di una, potrebbe essere opportuno aumentare il livello e modificare le
statistiche dello scheletro. **Collasso** :R: **Innesco** Lo scheletro subisce
un colpo critico. **Effetto** Lo scheletro si sfalda in un mucchio d'ossa e
l'attacco subito gli infligge solo i danni normali. Lo scheletro può riformarsi
e tornare in posizione eretta con un'azione, ma finché non lo fa è
[immobilizzato](/condizioni/immobilizzato) e
[impreparato](/condizioni/impreparato). **Insanguinato** Lo scheletro è
ricoperto di sangue gocciolante e ottiene guarigione rapida pari al suo livello.
**Morte Esplosiva** Quando lo scheletro viene distrutto, l'energia necromantica
che lo teneva insieme viene liberata, spezzando e facendo esplodere le sue ossa.
Le creature adiacenti subiscono 1d6 danni taglienti ogni 2 livelli (minimo 1d6)
con un tiro salvezza base su Riflessi. **Teschio Urlante** :2:
([emozione](/tratti/emozione), [mentale](/tratti/mentale),
[paura](/tratti/paura), [uditivo](/tratti/uditivo)) Lo scheletro si stacca il
teschio dal collo e lo lancia, effettuando un attacco di fauci con una gittata
di 6 metri. Dopo l'attacco lo scheletro tenta di
[Demoralizzare](/azioni/abilita/demoralizzare) tutti gli avversari presenti
entro 3 metri dal bersaglio. All'inizio del turno successivo dello scheletro, il
suo teschio rimbalza, rotola o può perfino volare indietro per ritornare sul suo
collo. Fino ad allora lo scheletro è cieco.

## **Creare uno Scheletro**

Si parte con uno scheletro della taglia desiderata (nel caso degli scheletri
Mastodontici è possibile utilizzare lo scheletro colosso aggiungendovi
l'archetipo d'élite, la taglia Mastodontica, e aumentandone la portata di 1,5
metri). Si aggiungono poi i [Colpi](/azioni/base/colpire), le Velocità o le
altre capacità che potrebbero provenire dalla sua forma. Per esempio, uno
scheletro [chimera](/creature/chimera) potrebbe disporre di un attacco di corno
da effettuare con la sua testa di capra e un attacco di fauci con le teste di
drago e di leone, ma non un attacco di pugno.
