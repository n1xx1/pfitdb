## **Zombi**

*(Fonte: Bestiario, pag. 340)* L'unico desiderio di uno zombi è di cibarsi della carne dei vivi. Gli zombi, privi di intelletto e arrancanti portatori di morte, si fermano solo quando vengono distrutti.

##### CAPACITÀ DEGLI ZOMBI

È possibile modificare gli zombi usando le seguenti capacità degli zombi. Molti zombi possiedono una di queste capacità; se ne ricevono più di una, è consigliabile aumentare il loro livello e modificare le loro statistiche. **Aura Marcescente** ([aura](/tratti/aura), [malattia](/tratti/malattia), [necromanzia](/tratti/necromanzia)) Lo zombi emette un'aura di putrefazione e malattia che rende le ferite purulenti e difficili da rimarginare. Ogni creatura vivente che inizia il suo turno entro 3 metri dallo zombi e non è al massimo dei Punti Ferita subisce 1d6 danni a causa delle sue ferite che suppurano. Questi danni aumentano di 1d6 per ogni 6 livelli posseduti dallo zombi. Anche le creature che subiscono un colpo critico dallo zombi subiscono immediatamente questi danni. **Banchettare** ([maneggiare](/tratti/maneggiare)) Se lo zombi è adiacente a una creatura inerme o [priva di sensi](/condizioni/privo-di-sensi), o a una creatura deceduta che sia morta da meno di un'ora, lo zombi può cibarsi della sua carne. Questo ripristina un ammontare di Punti Ferita pari al livello dello zombi. Se la creatura è viva, lo zombi infligge danni pari ai suoi danni da artiglio, fauci o pugno. **Contagiato** ([malattia](/tratti/malattia), [necromanzia](/tratti/necromanzia)) Lo zombi è portatore di un'epidemia che può creare altri della sua specie. Questo funziona come la putrefazione dello zombi dello [zombi infetto](/creature/zombi-infetto), con la differenza che nella fase 5 la vittima si anima come un altro zombi dello stesso tipo anziché come zombi infetto. **Impossibile da Uccidere** Questo zombi è pressoché impossibile da uccidere. Lo zombi perde la sua debolezza ai danni taglienti e ottiene resistenza a tutti i danni pari al suo livello (per un minimo di 3) e ottiene debolezza pari al doppio del suo livello (per un minimo di 6) ai colpi critici. Il livello degli zombi che ricevono questa capacità aumenta di 1 . **Pustole Disgustose** ([malattia](/tratti/malattia), [necromanzia](/tratti/necromanzia)) Lo zombi è coperto di pustole che scoppiano quando subisce danni perforanti o un qualsiasi colpo critico. ln entrambi i casi, le creature adiacenti sono colpite da quel lurido fluido e diventano [nauseate](/condizioni/nauseato) 1 se non superano un TS su Tempra.

## **Creare gli Zombi**

Per creare una creatura zombi, si parte con uno zombi della taglia appropriata, poi si aggiungono gli eventuali [Colpi](/azioni/colpire), Velocità o altre capacità che otterrebbe dalla sua forma. Per creare uno zombi Mastodontico si parte dallo zombi colosso, si applicano le modifiche d'élite, si cambia la sua taglia in Mastodontica e si aumenta la sua portata di 1,5 metri.
