## **Boggard**

_(Fonte: Bestiario, pag. 39)_ I boggard sono umanoidi anfibi aggressivi che
vivono in grossi gruppi nelle paludi, negli acquitrini e anche in alcune foreste
pluviali. I boggard escono dalle uova sotto forma di girini e sono
immediatamente coinvolti in una feroce competizione per il cibo in cui capita
anche che si divorino tra di loro. Nel giro di tre anni, i boggard sopravvissuti
sviluppano braccia, gambe e polmoni mentre imparano i rudimenti della caccia,
dell'artigianato e della guerra: tutto quello di cui si ha bisogno in una
società dove vige la legge del più forte. In cima a quasi tutte le gerarchie dei
boggard spadroneggia un gigantesco veggente delle paludi, pervaso da una
malefica magia divina.
