## **Dàimon**

_(Fonte: Bestiario, pag. 72)_ I dàimon, abitanti del cupo e terribile piano di
Abaddon, sono plamati dalla distruzione della vita in tutte le sue forme e sono
votati a quella causa. Perseguono la morte di ogni essere mortale con i mezzi
più dolori e orribili, allo scopo di servire le entità apocalittiche conosciute
come i Quattro Cavalieri. Ogni tipo di dàimon rappresenta un modo diverso di
morire e i suoi poteri mirano quasi sempre a infliggere quel particolare tipo di
morte. Attraverso l'uso di questi poteri, i dàimon cercano di trascinare
l'esistenza in un baratro di disperazione e di conseguenza all'oblio tutte le
anime. Sebbene coloro che evocano i dàimon sul Piano Materiale cerchino
generalmente di utilizzarne i poteri distruttivi e corruttivi per i propri fini,
i dàimon trovano sempre il modo di seminare paura, dubbio e disperazione ovunque
vadano. Spesso i dàimon mascherano i loro piani come se fossero opera di altri
nefandi, sapendo che questa confusione non farà che incrementare la paura dei
mortali. Sebbene tutti i nefandi cerchino di tentare i mortali a cedere al male
per incrementare i loro numeri e il proprio potere nei loro piani d'origine, i
dàimon sono spinti perfino oltre da una fame soprannaturale di anime mortali e
utilizzano diversi metodi, tra cui le gemme dell'anima dei cacodàimon, per
intrappolarli. Su Abbadon e in altri luoghi spaventosi di tutto il multiverso,
le anime sono allo stesso tempo una prelibatezza, una merce di scambio e una
fonte di potere magico, e i dàimon sono tra i maggiori accaparratori, mercanti e
abusatori di "risorse" spirituali.
