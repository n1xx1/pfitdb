## **Xulgath**

*(Fonte: Bestiario, pag. 336)* Gli xulgath, rettili umanoidi che vivono nelle propaggini superiori della Landc Tenebrose (noti conne trogloditi presso la maggior parte dellc popolazioni di superficie) spesso attaccano a vista gli intrusi che penetrano nei loro territori. Vivono in semplici comunità familiari, combattendo contro gruppi rivali e altri abitanti aggressivi delle Lande Tenebrose per sopravvivere. Di tanto in tanto fanno irruzione negli insediamenti di superficie, di solito al seguito di capi crudeli e assetati di sangue che potrebbero a loro volta essere al servizio di creature ben più potenti come un naga o un demone. Un tipico xulgath è dotato di scaglie di color grigio opaco, grigio scuro o cenere, di una lunga coda e di una cresta ossea che corre lungo la sua spina dorsale. Un tipico xulgath è alto 1,5 metri e pesa 75 chilogrammi. Sebbene oggi gli xulgath siano creature brutali e aggressive, furono una delle prime razze umanoidi intelligenti a emergere nel mondo primevo e un tempo regnavano su un possente impero che abbracciava tutte le Lande Tenebrose. Oggi tutto ciò che rimane di quell'epoca sono le rovine di enormi ziggurat di pietra e città fatiscenti che è possibile trovare in alcune delle caverne più grandi. Alcuni gruppi di xulgath continuano a vivere tra quelle rovine, venerando i trionfi dei loro antenati, mentre altri considerano quelle aree tabù e le lasciano alla mercé dei parassiti delle Lande Tenebrose. I sapienti non sanno mettersi d'accordo sul perché l'antica civiltà degli xulgath sia caduta. Alcuni sospettano che la causa sia stata una serie di sconfitte militari contro gli uomini serpente, altri suggeriscono che l'influenza corruttiva della venerazione dei demoni abbia finito per corrompere la loro cultura dall'interno. Indubbiamente, molti insediamenti di xulgath continuano a venerare i demoni ancora oggi, rendendo omaggio e offrendo sacrifici vivi alle terribili creature dell'Abisso. Di tanto in tanto, uno sciamano xulgath riesce a evocare e vincolare un demone minore per metterlo al servizio del gruppo, ma uno sciamano che si inoltra eccessivamente nelle pratiche occulte potrebbe evocare un nefando più potente, pronto a fare a pezzi gli xulgath o renderli schiavi.
