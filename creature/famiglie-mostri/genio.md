## **Genio**

*(Fonte: Bestiario, pag. 175)* Per ogni Piano Elementale esiste un tipo diverso di genio e i corpi dei geni sono fatti della materia elementale corrispondente al loro piano nativo: i djinn sono fatti di vento, nuvole e tempesta, gli efreet sono fatti di fuoco incarnato, i marid sono esseri d'acqua e gli shaitan sono composti di metallo, gemme e pietre. I jann, infine sono formati da tutti e quattro gli elementi, ma sono i più deboli tra le stirpi dei geni.

##### GENI NOBILI

I geni nobili sono i detentori di titoli specifici della loro stirpe (come spiegato in ogni barra laterale) e governano sulla società dei geni. Possiedono almeno 5 livelli in più di un normale esemplare della loro stirpe. Oltre alle statistiche aumentate conferite dal livello più alto, i geni nobili ottengono altri incantesimi aggiuntivi. Ma il potere più straordinario (e famigerato) che hanno i geni nobili è la capacità di esaudire i desideri. Ogni genio nobile (eccetto i jann, a cui questo potere manca) può esaudire, in un anno, fino a tre desideri di un mortale o di una creatura non morta. Molte creature senza scrupoli costringono i geni nobili a servirli, ingannandoli o intrappolandoli con la magia. Tuttavia, una volta che un genio nobile ha esaudito il terzo desiderio di una creatura, è libero per sempre dal dovere di servirla.

## **Jann Amir**

I jann amir non possono esaudire i desideri. Aggiungono i seguenti incantesimi ai loro incantesimi innati: **4°** *[leggere premonizioni](/incantesimi/leggere-premonizioni)*; **Trucchetti (4°)** *[individuazione del magico](/incantesimi/individuazione-del-magico)* (a volontà).

## **Djinn Visir**

I djinn visir preferiscono manifestare i desideri con esibizioni fisiche spesso appariscenti, ma tendono a risparmiare sulla qualità. Chi desidera oggetti in oro, per esempio, potrebbe ricevere dei semplici oggetti placcati in oro (comunque di qualche valore), ma non di oro massiccio. I djinn visir aggiungono i seguenti incantesimi ai loro incantesimi innati: **5°** *[evoca gigante](/incantesimi/evoca-gigante), [linguaggi](/incantesimi/linguaggi)*.

## **Shaitan Pascià**

Gli shaitan pascià esaudiscono i desideri nella maniera più efficiente possibile. Un desiderio esaudito può anche creare una realtà solo temporanea: per esempio, chi desidera un drago come animale da compagnia potrebbe ricevere un drago che dura solamente un giorno prima di sparire o morire. Gli shaitan pascià aggiungono i seguenti incantesimi ai loro incantesimi innati: **8°** *[terremoto](/incantesimi/terremoto)*; **6°** *[carne in pietra](/incantesimi/carne-in-pietra)*, *[pelle di pietra](/incantesimi/pelle-di-pietra)* (a volontà; solo su se stesso).

## **Efreeti Malik**

Gli efreeti malik si divertono a provocare sofferenza, rimorsi o dolore esaudendo i desideri alla lettera. Chi desidera mezza tonnellata di gemme sarà sommerso da una valanga di gemme che gli spezzerà tutte le ossa. Gli efreeti malik aggiungono i seguenti incantesimi ai loro incantesimi innati: **5°** *[palla di fuoco](/incantesimi/palla-di-fuoco)* (a volontà); **7°** *[eruzione vulcanica](/incantesimi/eruzione-vulcanica)*.

## **Marid Shahzada**

I marid shahzada esaudiscono i desideri nei modi che trovano più divertenti. Aggiungono i seguenti incantesimi ai loro incantesimi innati: **5°** *[cono di freddo](/incantesimi/cono-di-freddo)* (a volontà), *[creatura illusoria](/incantesimi/creatura-illusoria)*
