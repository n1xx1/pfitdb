## **Azata**

_(Fonte: Bestiario, pag. 28)_ Gli azata sono manifestazioni della libertà,
celestiali benevoli che hanno un debole per l'esplorazione, le feste spontanee e
le cerche più insolite. Originari delle selvagge foreste dell'Elysium, gli azata
sono esseri passionali e mutevoli, ma anche profondamente leali verso coloro a
cui tengono. Gli azata agiscono con prontezza e decisione contro le ingerenze
nefande e ultraterrene, ma negli altri casi tendono a non immischiarsi negli
affari dei mortali, lasciandoli liberi di determinare da soli il proprio
destino. Sebbene tutti gli azata amino la libertà, ogni tipo ne incarna una
forma particolare. Molti di loro adottano strani titoli cavallereschi e
nobiliari che sfuggono alle classificazioni dei mortali e mutano nel tempo e a
seconda delle occasioni, senza seguire una precisa gerarchia. Questo aspetto
lascia interdetti gli arconti e le altre creature più legali che non frequentano
spesso gli azata. In realtà gli azata usano i loro titoli come ornamenti e
orgogliose autodefinizioni più che come indicatori di una gerarchia interna.
