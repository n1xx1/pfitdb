## **Coboldo**

*(Fonte: Bestiario, pag. 63)* I coboldi sono piccoli rettili umanoidi che presentano alcune somiglianze fisiche con i draghi veri e propri. Si nascondono nei luoghi più oscuri, solitamente nei tunnel e nelle miniere sotterranee, in cunicoli che scavano personalmente o in complessi scoperti c colonizzati dopo che gli occupanti originari li hanno abbandonati. I coboldi sono creature molto più pragmatiche che coraggiose e sfruttano tutta la loro astuzia per equilibrare lo scontro con le altre creature più forti. Attaccano nell'oscurita e si mantengono a distanza, affidandosi ai coboldi artefici e ingegneri e alla loro perizia nel creare trappole semplici ma efficaci con cui proteggere le tane. I coboldi sono bravi a lavorare in gruppo in caso di necessità e spesso organizzano imboscate o assalti "mordi e fuggi" che permettono loro di infliggerc più danni possibile senza essere danneggiati a loro volta.  I coboldi sono creature diligenti e laboriose, anche se spesso utilizzano queste qualità per fini egoistici. Sebbene alcuni coboldi vivano all'interno di società più vaste mantenendo rapporti neutrali con le creature che li circondano, possono essere facilmente influenzati e costretti a servire una potenza maligna o un capo megalomane. Questo è in parte dovuto al pragmatismo innato dei coboldi, che preferiscono sottostare alla schiavitù piuttosto che rischiare la vita, ma anche dalla loro soggezione nei confronti di quel potere di cui generalmente sentono la mancanza. Provano un timore reverenziale soprattutto nei confronti dei draghi, e appena possono offrono con entusiasmo i loro servizi a creature tanto potenti e gloriose. Anche se i coboldi possono tramare contro chi li comanda, specialmente contro chi li controlla sottomettendoli, continuano a guardare ai draghi con adorazione, per quanto queste creature possano dimostrarsi brutali nei confronti dei loro servitori.
