## **Eone**

*(Fonte: Bestiario, pag. 154)* Da sempre gli eoni si occupano della realtà e difendono l'ordine naturale dell, quilibrio. Ogni tipo di eone assume una forma duale di qualche tipo nella sua manifestazione e si sforza di modellare in qualche modo il multiverso in base agli aspetti di questa dualità, oppure di correggere ogni squilibrio nell'ordine perfetto dell'esistenza. Gli eoni possono portare benefici o sciagure quando compaiono in una regione e le loro macchinazioni possono far nascere una nazione, raderla al suolo e farla risorgere dalle rovine. Le loro motivazioni restano imperscrutabili: le condividono raramente con gli altri, limitandosi piuttosto a raggiungere i risul tati che, in base alla loro strana e visionaria comunicazione, sono necessarie per preservare l'equilibrio del multiverso. Come risultato delle recenti alterazioni della realtà, gli eoni hanno iniziato a ristabilire una presenza nella città planare perfetta di Axis. Per gli eoni questa è semplicemente l'ultima iterazione di un ciclo ricorrente, sebbene uno a cui ai mortali non sia ancora stato dato di assistere. Le macchine viventi note come inevitabili, considerate una fazione indipendente, si sono ora rivelate essere agenti degli eoni; sebbene gli inevitabili siano dotati di tratti e temi condivisi, sono manifestazioni viventi e allo stesso tempo artificiali della guerra degli eoni contro lo squilibrio, specialmente per quanto riguarda la guerra combattuta contro le forze del caos. Gli eoni hanno un nome per questo ciclo infinito in cui accettano gli industriosi assiomiti nei loro ranghi e riportano gli inevitabili sotto il loro controllo: la "Convergenza". All'inizio di questa Convergenza, un consiglio di eoni pleroma apparve nella Città Eterna di Axis, dove fu rivelato che gli assiomiti erano eoni smarriti, separatisi molto tempo fa per dedicarsi all'atto della creazione. Giunti all'ultimo ciclo del cambiamento, venne il momento per gli assiomiti e le loro creazioni, gli inevitabili, di riunirsi alla causa degli eoni. Anche se la maggior parte degli assiomiti e degli inevitabili rientrò nei ranghi, forse rendendosi conto a un livello fondamentale della realtà delle affermazioni veritiere degli eoni, alcuni si rifiutarono di rispondere alla chiamata e attesero la punizione degli eoni... ma quella punizione non è ancora giunta. A causa della loro natura dualistica, hanno reagito a coloro che hanno rifiutato l'invito in modo contrastante. Con alcuni hanno scelto di dialogare o addirittura di trattare, pochi sono stati distrutti e altri ancora sono stati fatti sterminare dagli assiomiti e dagli inevitabili loro alleati. La maggior parte di questi silenziosi dissidenti è stata comunque lasciata stare: gli assiomiti hanno potuto continuare a creare in pace e gli inevitabili hanno potuto continuare a dedicarsi ai loro doveri. Come (o se) questa Convergenza avrà fine resta poco chiaro anche agli stessi eoni.
