## **Golem**

*(Fonte: Bestiario, pag. 63)* I leggendari golem, costruiti con materiali semplici e poi trasformati magicamente in potenti guardiani animati, sono costrutti viventi che obbediscono fedelmente a tuti i comandi impartiti dai loro creatori, a volte eseguendoli imperterriti per anni o addirittura secoli dopo la morte dei loro stessi creatori. Esistono due metodi conosciuti per animare un golem. Il metodo tradizionale consiste nel catturare un'anima o un'essenza elementale e innestarla nella statua appena creata, una procedura giudicata vile e blasfema da quanti rispettano la sacralità delle anime; i creatori di golem malvagi o quelli semplicemente amorali tendono a prediligere questo primo metodo. L'altra tecnica, più rispettabile, consiste nell'infondere nella statua un flusso di energia positiva allo stato puro che replichi artificialmente il processo di creazione di un'anima. Questo procedimento non conferisce al golem una vera anima e generalmente risulta più lungo e costoso dell'altro. A prescindere dal metodo utilizzato per crearli, i golem risultanti funzionano tutti allo stesso modo. La peculiare forza che anima i golem non li rende completamente invulnerabili a ogni forma di magia, ma ad eccezione di alcune piccole debolezze specifiche, queste creature sono estremamente resistenti alla magia e difficili da danneggiare con le armi. Nel gioco, i golem danno il meglio di sé nella veste di avversari da sconfiggere, piuttosto che in quella di alleati che accompagnano i giocatori nelle avventure. Il processo di creazione di un golem è lungo, costoso e complesso, e solo gli incantatori o gli artigiani più compenti possono sperare di portarlo a termine con successo. Anche se si vocifera dell'esistenza di certi testi magici (i cosiddetti "manuali dei golem") che aiuterebbero i costruttori di golem, la creazione di un golem è un'impresa che dovrebbe essere gestita in massima parte dal Game Master. I golem sono composti da parti che possono essere recuperate come trofei o riutilizzate come componenti magici; il loro valore varia in base al tipo di golem. I riquadri elencano alcuni esempi di componenti che possono essere recuperati dalle spoglie dei golem.

## **Anti-Magia dei Golem**

I golem sono immuni a tutti gli incantesimi e le capacità magiche tranne alle proprie, ma ogni tipo di golem reagisce in modi speciali ad alcuni di magia. Queste eccezioni sono riassunte nel blocco statistiche di golem, mentre le regole complete sono spiegate di seguito in questa sezione. Se una voce riporta più di un termine (come per esempio "freddo e acqua"), allora il golem è suscettibile a entrambi i tipi di magia.

*   **Ferito Da** Tutte le magie di questo tipo che abbiano il golem come bersaglio, anziché provocare il consueto effetto, gli infliggono la quantità di danni indicata. Questi danni non appartengono ad alcun tipo. Se all'inizio del suo turno il golem si trova in un'area in cui è presente una magia di questo tipo o è sottoposto a un effetto magico persistente del tipo in questione, il golem subisce i danni tra parentesi.
*   **Curato Da** Tutte le magie di questo tipo che abbiano il golem come bersaglio gli fanno perdere la condizione [rallentato](/condizioni/rallentato) e gli forniscono un ammontare di PF pari alla metà dei danni normalmente inflitti dall'incantesimo. Se all'inizio del suo turno il golem si trova in un'area in cui è presente una magia di questo tipo, viene curato dell'ammontare di PF riportato tra parentesi.
*   **Rallentato** Da tutte le magie di questo tipo che abbiano il golem come bersaglio, anziché di provocare il consueto effetto, gli infliggono la condizione rallentato 1 per 2d6 round. Se all'inizio del suo turno il golem si trova in un'area in cui è presente una magia di questo tipo, è rallentato 1 per quel round.
*   **Vulnerabile A** Ogni golem è vulnerabile a uno o più incantesimi specifici, che provocano gli effetti descritti nei rispettivi blocchi statistiche.
