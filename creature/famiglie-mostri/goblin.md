## **Goblin**

_(Fonte: Bestiario, pag. 192)_ Questi piccoli umanoidi hanno la pelle verde o
grigia e una grossa testa dalle lunghe orecchie. Alcuni goblin sono civilizzati
e hanno lavorato sodo per diventare membri rispettati nelle comunità umanoidi di
appartenenza, ma per buona parte rimangono creature istintive e violente che
godono solo nel seminare il caos. Questi goblin pensano solamente a uccidere il
bestiame, a rapire neonati o ad appiccare il fuoco agli edifici solo per il
gusto di farlo. Adorano giocare scherzi crudeli agli umanoidi più alti, che loro
chiamano "gambelunghe". I goblin sono creature superstiziose, terrorizzate dalla
magia e affascinate dal fuoco; i goblin in grado di padroneggiare la magia o il
fuoco godono di grande rispetto presso i loro simili. La mentalità dei goblin
risulta alquanto incomprensibile per la maggior parte degli altri umanoidi:
odiano i canidi, ma dividono le loro tane con i cosiddetti "cani goblin";
attaccano creature più grosse di loro senza battere ciglio, ma sono terrorizzati
dai cavalli; inoltre odiano i vegetali ma considerano i sottaceti una
prelibatezza. Per un goblin, ovviamente, queste sono tutte opinioni
perfettamente coerenti.
