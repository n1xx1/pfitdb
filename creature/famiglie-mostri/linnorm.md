## **Linnorm**

*(Fonte: Bestiario, pag. 224)* I linnorm, immensi draghi primevi, sono originari delle zone più settentrionali del mondo. Detestano quelle creature che ritengono loro inferiori e cercano di infliggere più sofferenze possibili alle loro sfortunate vittime. Questi mostri dall'aspetto serpentino possono anche non essere i possenti draghi alati che la gente solitamente immagina, ma sono comunque dotati di una forza incredibile e di letali poteri che spesso competono con la brutalità degli autentici draghi.
