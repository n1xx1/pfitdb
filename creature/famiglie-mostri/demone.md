## **Demone**

_(Fonte: Bestiario, pag. 76)_ Quando un'anima mortale peccatrice viene giudicata
e consegnata all'Abisso, può trasformarsi in un letale nefando: un demone. I
demoni sono le incarnazioni del peccato, sia dei peccati più tradizionali come
l'ira e la gola, sia di depravazioni più specializzate come l'ossessione per la
tortura o atti come l'infedeltà e il tradimento. Una volta formatosi, il demone
persegue un duplice obiettivo: accumulare potere personale e corrompere le anime
mortali, inducendole a cadere in tentazione. In questo modo ogni demone assicura
un flusso interminabile di nuovi demoni che vanno a ingrossare le schiere in
continua crescita dell'Abisso.
