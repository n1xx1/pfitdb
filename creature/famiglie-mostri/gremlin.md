## **Gremlin**

*(Fonte: Bestiario, pag. 201)* I gremlin sono folletti crudeli, imbroglioni e sabotatori che si sono completamente abituati alla vita sul Piano Materiale, ritagliandosi un angolo dove dare sfogo alla loro inventiva distruttiva. Tutti i gremlin adorano rovinare o rompere le cose, che si tratti di qualcosa di fisico come un dispositivo o un veicolo, o di qualcosa di immateriale come un'alleanza o una relazione. La più grande gioia di un gremlin è vedere crollare le creazioni complesse, preferibilmente dopo il tocco più leggero e discreto da lui impartito con precisione chirurgica. Tendono a denigrare, maltrattare o persino massacrare gli esemplari più deboli della loro stessa specie, in particolare i mitflit, che tutti i gremlin (e molti altri) chiamano in modo derisorio "termiti".
