## **Fantasma**

_(Fonte: Bestiario, pag. 162)_ Quando un mortale muore in circostanze tragiche o
lasciando una questione importante irrisolta, può continuare ad aleggiare nel
mondo. Quest'anima angosciata infesta un luogo che per lui in vita era
significativo, nel costante tentativo di raddrizzare il torto o l'ingiustizia
che ritiene di avere subito.

## **Creare un Fantasma**

_(Fonte: Bestiario, pag. 162)_ Anche se è meglio creare dei fantasmi
personalizzati che soddisfino le necessità specifiche di un'avventura, è
possibile usare anche queste indicazioni per trasformare una creatura esistente
in un fantasma. Per prima cosa, si aumenta il livello della creatura di 2 e si
cambiano le sue statistiche come segue:

- La CA, i tiri salvezza, la Percezione, la CD e i modificatori delle abilità
  aumentano tutti di 2. Il modificatore di attacco in mischia più appropriat0
  aumenta di 4 e diventa mano spettrale (descritto di seguito); gli altri
  modificatori di attacco aumentano di 2.
- Un fantasma possiede un modificatore di Forza pari a -5 e un modificatore di
  Costituzione pari a +0.
- I Punti Ferita del fantasma non vengono modificati a seguito del suo nuovo
  livello

##### CAPACITÀ DEI FANTASMI

Un fantasma ottiene i tratti [incorporeo](/tratti/incorporeo),
[non morto](/tratti/non-morto) e [spirito](/tratti/spirito). Molti diventano
malvagi. Se la creatura base possiede tratti o capacità dovuti al fatto di
essere una creatura corporea vivente, li perde. Il GM potrebbe anche avere
bisogno di modificare alcune capacità che entrino in conflitto con il tema di un
fantasma. Tutti i fantasmi ottengono le capacità seguenti. **Scurovisione**

**Vincolato al Luogo** Un tipico fantasma può allontanarsi soltanto per poca
distanza dal luogo in cui è stato ucciso o che infesta. Il tipico limite è di 36
metri. Alcuni fantasmi sono invece vincolati a una stanza, un edificio, o un
oggetto che aveva per loro un significato speciale, anziché a un luogo.

**Guarigione Negativa**

**Rinascita** ([divino](/tratti/divino), [necromanzia](/tratti/necromanzia))
Quando un fantasma è distrutto, si riforma dopo 2d4 giorni all'interno nel luogo
a cui è vincolato, interamente guarito. Un fantasma può essere distrutto
permanentemente solo se qualcuno determina la ragione della sua esistenza e
mette a posto ciò che impedisce allo spirito di riposare.

**Immunità** effetti di [morte](/tratti/morte), [malattia](/tratti/malattia),
[paralizzato](/condizioni/paralizzato), precisione,
[privo di sensi](/condizioni/privo-di-sensi), [veleno](/tratti/veleno)

**Resistenze** tutti i danni 5 (tranne [forza](/tratti/forza), tocco fantasma o
[positivi](/tratti/positivo); resistenza doppia contro i non magici). Questa
resistenza aumenta a 10 al 9° livello e a 15 al 16° livello.

**Velocità di Volare** pari alla sua Velocità

**Mano Spettrale** Tutti i fantasmi possiedono un attacco senza armi di mano
spettrale che infligge danni negativi. Solitamente possiede i tratti
[agile](/tratti/agile), [accurata](/tratti/accurata) e [magico](/tratti/magico).
Alcuni fantasmi brandiscono i ricordi spettrali delle armi che brandivano in
vita, ma l'effetto non cambia.

##### CAPACITÀ SPECIALI

Il GM seleziona una o due delle capacità seguenti, oppure tre se il fantasma è
di livello pari o superiore al 9° . Queste capacità dovrebbero essere correlate
alla morte o alla storia del fantasma. Il GM può anche creare nuove capacità o
adattare quelle di certi mostri o classi per applicarle al tema. Per le CD si
usa 2 + la CD del livello del fantasma (_Manuale di Gioco_ 503). **Assalto
Telecinetico** :2: ([divino](/tratti/divino),
[invocazione](/tratti/invocazione)) Il fantasma lancia un grido di dolore e di
angoscia e un nugolo di piccoli oggetti e di detriti si alza in volo in
un'emanazione di 9 metri. Le creature in quest'area subiscono danni contundenti
pari a 1d6 + 1d6 per ogni due livelli, soggetti a un tiro salvezza base su
Riflessi.

**Lamento Terrificante** :2: ([ammaliamento](/tratti/ammaliamento),
[divino](/tratti/divino), [emozione](/tratti/emozione),
[mentale](/tratti/mentale), [paura](/tratti/paura), [uditivo](/tratti/uditivo))
Il fantasma si lamenta della sua sorte, obbligando ogni creatura vivente entro 9
metri a effettuare un tiro salvezza su Volontà. Se una creatura fallisce,
diventa [spaventata](/condizioni/spaventato) 2 (o spaventata 3 in caso di un
fallimento critico). Se lo supera, la creatura è temporaneamente immune al
lamento terrificante di questo fantasma per 1 minuto.

**Possedere Oggetto** :2: Il fantasma possiede un oggetto di taglia Grande o
inferiore entro 6 metri, facendone un oggetto animato (pagg. 20-21). Il livello
di questo oggetto animato non può essere superiore al livello del fantasma -2.
Se l'oggetto bersaglio è impugnato da una creatura, il portatore può tentare un
tiro salvezza su Volontà per impedire la possessione. Questa possessione termina
quando l'oggetto è distrutto o il fantasma lo abbandona. A questo punto, il
fantasma ricompare nel quadretto dell'oggetto e non può effettuare di nuovo
Possedere Oggetto per 1d4 round.

**Possessione Malevola** :2: Il fantasma tenta di possedere una creatura
corporea adiacente. Questo effetto è lo stesso dell'incantesimo
_[possessione](/incantesimi/possessione)_, con la differenza che il fantasma non
ha un corpo fisico, quindi non è influenzato da quella restrizione
dell'incantesimo.

**Sguardo Corruttore** :2: Il fantasma guarda una creatura situata entro 9 metri
e che esso sia in grado di vedere. Il bersaglio subisce 1d6 danni negativi + 1d6
per ogni 2 livelli con un tiro salvezza base su Volontà. Se una creatura
fallisce il tiro salvezza, è anche [sbigottito](/condizioni/sbigottito) per 1
minuto.

**Tocco Risucchiante** :2: Con un tocco, il fantasma tenta di risucchiare
l'energia vitale di una creatura vivente. II fantasma effettua un
[Colpo](/azioni/base/colpire) con la mano spettrale ma non infligge danni se
colpisce. Il bersaglio diventa invece [risucchiato](/condizioni/risucchiato) 1
per 1 giorno e il fantasma recupera un ammontare di PF pari alla metà del
proprio livello.

## **Fantasmi Personalizzati**

I fantasmi funzionano al meglio nelle avventure in cui vengono usati con
parsimonia. ln quanto resti di una vita passata che conservano la loro
intelligenza, i fantasmi possono rivelare informazioni perdute da tempo o
informare i PG su alcuni elementi cruciali della storia. Usato in questo modo in
un'avventura, un fantasma può fornire un indizio o perfino una storia completa
relativa a un luogo o a un evento. A differenza della maggior parte dei non
morti, i fantasmi possono conservare l'allineamento che avevano in vita, ma
dovrebbero comunque restare figure tragiche e spaventose all'interno del gioco.
