## **Erede Planare**

_(Fonte: Bestiario, pag. 158)_

Sono molti gli immortali che vivono sugli altri piani del Grande Oltre. Alcuni
sono benevoli e gentili, come gli angeli; altri sono crudeli e distruttivi, come
i demoni; mentre alcuni rivestono ruoli che trascendono la moralità, come gli
psicopompi. A volte capita che un mortale e un immortale intreccino una
relazione romantica e i figli nati da queste relazioni sviluppino un elemento
soprannaturale che si trasmette ai loro discendenti. Dopo la prima generazione,
quest'influenza ultraterrena resta solitamente latente, ma prima o poi può
manifestarsi nei discendenti in maniera più decisa, anche molti anni dopo. I
detentori di questo retaggio extraplanare sono conosciuti nel loro insieme come
eredi planari.
