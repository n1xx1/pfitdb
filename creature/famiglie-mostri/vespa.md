## **Vespa**

_(Fonte: Bestiario, pag. 330)_ Sebbene la vespa comune costituisca una minaccia
trascurabile per un avventuriero robusto, se si eccettua una fastidiosa puntura,
uno sciame grande e aggressivo di questi insetti territoriali (per non parlare
dei loro parenti simili di dimensioni giganti) può sbaragliare un intero gruppo
di eroi. Le vespe rappresentate in questa sezione appartengono a una varietà
comune nota anche come calabroni, ma esistono molti altri tipi di vespe
pericolose, come una variante del Garundi che forma sciami talmente vasti da
decimare interi villaggi e le temute vespe infernali extraplanari, che fanno il
nido all'interno dei cadaveri delle vittime.
