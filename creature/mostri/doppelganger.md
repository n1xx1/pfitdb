---
traits: [non comune, n, media, umanoide]
source: Bestiario, pag. 104
original-name: TODO
original-srd: TODO
---

# Doppelganger

Nella loro forma naturale i doppelganger sono creature umanoidi dalla pelle di
colore indefinito e volti privi di lineamenti visibili, come se fossero delle
figure incompiute. Sono abili imitatori che utilizzano le loro capacità per
impersonare altri individui per scopi ambigui e spesso si infiltrano all'interno
delle comunità e vi risiedono per anni senza venire individuati. I doppelganger
sono incredibilmente cauti: alcuni rasentano la vera e propria paranoia.
Scelgono con attenzione i loro bersagli e sono disposti a tutto pur di non
rivelare le loro intenzioni prima che il piano giunga a compimento. In genere i
doppelganger si infiltrano all'interno delle comunità per riuscire a ottenere
ricchezze o potere e assumono le sembianze di vari personaggi (di solito di
figure influenti) su cui faranno ricadere le conseguenze negative delle loro
azioni. Anche se molti doppelganger non sono malvagi, tutti hanno un'indole
manipolatrice ed egoista. Essendo privi di una loro una società con tanto di
valori e scopi collettivi, ogni doppelganger persegue finalità e desideri
personali e molti di essi sono estremamente autoindulgenti. Alcuni doppelganger
amano il brivido dell'inganno, mentre altri si dedicano a piani di respiro più
ampio, come per esempio manipolare l'infrastruttura politica di un'intera
nazione. Altri cercano di assumere il controllo di gilde mercantili per
accumulare ingenti ricchezze e c'è perfino chi utilizza la capacità di cambiare
aspetto per distruggere le relazioni tra amici e familiari. I doppelganger sono
creature meticolose e pazienti. Tessono passo dopo passo trame complesse che
possono richiedere molto tempo, perfino decenni, per giungere a compimento. In
genere i doppelganger agiscono da soli, in quanto temono che gli eventuali
alleati possano compromettere la buona riuscita dei loro piani. Tuttavia, in
alcuni casi può capitare che per condurre a buon fine un'infiltrazione, il
doppelganger riveli qualche segreto a dei personaggi di alto rango. Quando i
doppelganger lavorano insieme ad altri, generalmente lo fanno perché hanno preso
il posto del capo di un gruppo bersaglio all'insaputa dei membri
dell'organizzazione. I doppelganger possono diventare più potenti sviluppando
nuove abilità e capacità e possono dimostrarsi eccellenti ladri, incantatori o
guerrieri. Un doppelganger dotato di capacità in una o più classi può
infiltrarsi efficacemente in una compagnia di avventurieri e fungere da potente
antagonista, ma questo utilizzo del doppelganger nella campagna dovrà essere
gestito con attenzione (per ulteriori informazioni vedi il riquadro Infiltrarsi
in un Gruppo).

**[Ricordare Conoscenze - Umanoide (Società)](/azioni/ricordare-conoscenze)**:
CD 20

## Doppelganger - Creatura 3

**Percezione** +7; scurovisione

**Abilità** Inganno +11, Diplomazia +11, Società +8, Furtività +8

**For** +3, **Des** +3, **Cos** +0, **Int** +1, **Sag** +2, **Car** +4

---

**CA** 18; **Temp** +5, **Rifl** +10, **Vol** +11

**PF** 50

**Fine della Farsa** :R: ([attacco](/tratti/attacco)) **Innesco** il
doppelganger si trasforma con Cambiare Forma e un'altra creatura si muove
adiacente ad esso o effettua un'azione ostile contro di lui. **Effetto** Il
doppelganger torna alla sua forma attuale e può effettuare un
[Colpo](/azioni/colpire) contro la creatura innescante. Se la creatura era
inconsapevole della falsa identità del doppelganger, quella creatura è
[impreparata](/condizioni/impreparato) contro questo attacco.

---

**Velocità** 7,5 metri

**Mischia** :1: artiglio +10 \[+6/+2] ([agile](/tratti/agile)), **Danni** 2d6+5
taglienti

**Incantesimi Innati Arcani** CD 21; **3°**
_[leggere nella mente](/incantesimi/leggere-nella-mente)_ (a volontà)

**Cambiare Forma** :1: ([arcano](/tratti/arcano),
[concentrazione](/tratti/concentrazione), [metamorfosi](/tratti/metamorfosi),
[trasmutazione](/tratti/trasmutazione)) Il doppelganger assume l'aspetto
specifico di un qualsiasi [umanoide](/tratti/umanoide) di taglia Piccola o Media
che abbia visto e di cui ricordi l'aspetto. Questo non cambia la sua Velocità o
i suoi bonus di attacco o di danno con i suoi Colpi, ma può cambiare il tipo di
danni che i suoi Colpi infliggono (solitamente in contundenti).

## **Infitrarsi in un Gruppo**

Inserire nel gioco un doppelganger che si infiltra nel gruppo degli avventurieri
può aprire le porte a molti sviluppi narrativi entusiasmanti, ma all'atto
pratico a volte non è facile (e nemmeno opportuno) da realizzare. Se il GM vuole
tentare di farlo, deve assicurarsi di conoscere bene i suoi giocatori e di
godere della loro fiducia. Può prendere un giocatore da parte e informarlo che
per qualche tempo impersonerà un doppelganger, ma dovrà fare attenzione a non
rimuovere i personaggi dal gioco troppo spesso o per troppo tempo, altrimenti
chi sta dall'altra parte dello schermo del GM si annoierà velocemente!
