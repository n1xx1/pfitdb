---
traits: [raro, cm, mastodontica, fungo]
source: Bestiario, pag. 314
original-name: TODO
original-srd: TODO
---

# Terotricus

Il leggendario terotricus è un gigantesco miscuglio di muffa e fanghiglia
proveniente dall'Abisso. La sua coscienza collettiva può abbracciare intere
regioni e diffondersi fin dove la sua nube di spore in continua espansione
riesce a spingersi. Una volta riversatosi sul Piano Materiale dal reame
Abissale, un terotricus ha come obiettivo quello di cibarsi di tutte le creature
viventi e di contaminarle con le sue spore, e la sua presenza può segnare la
rovina di chiunque si metta sulla sua strada. I terotricus si muovono
espandendosi rapidamente e contraendo i loro "corpi" melmosi, che sono in grado
di scavare nel suolo, scivolare sull'acqua e strisciare lungo i pendii più
ripidi. Tuttavia, questi colossi della putrefazione non hanno bisogno di
spostarsi per vedere i loro piani giungere a compimento; le loro spore si
attaccano facilmente ai demoni e agli altri abitanti dell'Abisso, che a loro
volta diffondono la sua afflizione sul Piano Materiale quando i nefandi vengono
evocati. Quando un terotricus infetta una creatura con le sue spore, sulla pelle
della vittima iniziano a comparire escrescenze fungoidi simili a ragnatele che
presto ricoprono tutto il corpo; quando questo accade, anche la mente della
vittima viene soggiogata e piegata alla volontà del terotricus. Le vittime
preferite di un terotricus includono animali, elfi e fatati, anche se il mostro
non disdegna di contaminare qualsiasi creatura che riesca a prendere. I culti di
Fitànatos di tanto in tanto tentano di stringere contatti con un terotricus, ma
tali tentativi si concludono quasi sempre con un una nuova serie di schiavi
afflitti dalle spore e nulla più.

**[Ricordare Conoscenze - Fungo (Natura)](/azioni/ricordare-conoscenze)**: CD 44

## Terotricus - Creatura 19

**Percezione** +31; percezione tellurica (impreciso) 36 metri, scurovisione

**Lingue** Abissale, Elfico, Silvano

**Abilità** Atletica +37, Inganno +32, Intimidazione +35, Natura +31,
Sopravvivenza +31

**For** +10, **Des** +5, **Cos** +9, **Int** -1, **Sag** +6, **Car** +5

---

**CA** 42; **Temp** +34, **Rifl** +28, **Vol** +33; status +1 a tutti i TS
contro magia

**PF** 370, rigenerazione 25 (disattivata dal [freddo](/tratti/freddo));
**Immunità** [controllato](/condizioni/controllato),
[malattia](/tratti/malattia), [paralizzato](/condizioni/paralizzato),
[sonno](/tratti/sonno); **Debolezze** bene 15, ferro freddo 15, freddo 15,
tagliente 10; **Resistenze** fuoco 15

**Nube di Spore** ([aura](/tratti/aura), [malattia](/tratti/malattia)); 9 metri.
Una creatura che entra nell'aura o vi inizia il proprio turno è esposta alla
piaga delle spore.

---

**Velocità** 10,5 metri, nuotare 10,5 metri, scalare 7,5 metri, scavare 7,5
metri

**Mischia** :1: tentacolo +37 \[+32/+27] ([caotico](/tratti/caotico),
[magico](/tratti/magico), [male](/tratti/male),
[portata 6 metri](/tratti/portata)), **Danni** 4d10+16 contundenti più 2d6
caotici, 2d6 da male e Afferrare Migliorato o Spintonare Migliorato 6 metri (12
metri in caso di colpo critico)

**Distanza** :1: spore +37 \[+32/+27] ([caotico](/tratti/caotico), incremento di
gittata 24 metri, [magico](/tratti/magico), [male](/tratti/male)), **Danni**
4d8+6 da veleno più 2d6 caotici, 2d6 da male, piaga delle spore e spore viscose

**Infestare Ambiente** :2: ([guarigione](/tratti/guarigione),
[necromanzia](/tratti/necromanzia), [primevo](/tratti/primevo)); **Frequenza**
una volta al giorno. **Requisito** Il terotricus si trova in un'area paludosa o
boschiva. **Effetto** Il terotricus trae sostanze nutrienti degli alberi e dal
sottobosco vicino, infestandoli allo stesso tempo con le colture fungoidi. Tutte
le forme di vita vegetali non magiche (ma non le creature vegetali) entro
un'emanazione di 18 metri avvizziscono e si coprono di fetida muffa e funghi
viscidi, rimuovendo qualsiasi copertura e [occultamento](/condizioni/occultato)
forniti dagli alberi e dal sottobosco. Il terotricus viene curato di 200 Punti
Ferita.

**Piaga delle Spore** ([malattia](/tratti/malattia)) I
[vegetali](/tratti/vegetale) e i [funghi](/tratti/fungo) sono immuni. **Tiro
Salvezza** Tempra CD 40; **Fase 1** [indebolito](/condizioni/indebolito) 2 (1
giorno); **Fase 2** indebolito 4 e [rallentato](/condizioni/rallentato) 1 (1
giorno); **Fase 3** [controllato](/condizioni/controllato) dal terotricus (come
per _[dominare](/incantesimi/dominare)_; 5d8 giorni); **Fase 4** morto.

**Spore Viscose** Una creatura colpita dalle spore di un terotricus deve
superare un TS su Riflessi con CD 40, altrimenti subisce penalità di stato -3
metri a tutte le sue Velocità per 1 minuto. ln caso di fallimento critico, la
creatura è [immobilizzata](/condizioni/immobilizzato) finché non
[Sfugge](/azioni/sfuggire) (CD 40).
