---
traits: [non comune, n, grande, bestia]
source: Bestiario, pag. 272
original-name: TODO
original-srd: TODO
---

# Poracha

I poracha sono bestie feline originarie della mistica Foresta degli Spiriti del
Tian Xia. Nella loro forma naturale queste eleganti creature a otto zampe
esibiscono una pelliccia grigia tigrata di verde oliva, ma raramente si mostrano
in questa veste. Anche i poracha più giovani sono in grado di nascondersi
all'interno degli oggetti, cosa che rende queste creature incredibilmente
sfuggenti e difficili da avvistare, se non alle loro condizioni. A causa della
loro capacità di mimetizzarsi facilmente nella foresta e di spuntare fuori dagli
angoli più oscuri all'improvviso, i locali più superstiziosi ritengono queste
bestie imparentate con i kami, gli spiriti della natura che si incarnano nei
singoli alberi, pietre o altri elementi naturali nella Foresta degli Spiriti. In
realtà, anche se i poracha spesso collaborano con i kami, sono una razza a sé
stante di mostri misteriosi dotati di strani poteri spazio-temporali che li
differenziano dagli spiriti della natura. Il tratto più emblematico dei poracha
è la loro capacità di piegare la realtà per teletrasportarsi o compiere una
transizione di breve distanza. Un poracha può anche riposarsi all'interno degli
oggetti, in modo da dormire al sicuro. Dato che per un poracha il tempo scorre
molto lentamente mentre rimane nascosto all'interno di un oggetto, questa
creatura può rimanere in questo stato anche per lunghi periodi. Una volta che si
sveglia, il poracha esce a giocare nel mondo dei viventi. Ai poracha piace
soprattutto mettersi a riposare all'interno delle pietre miliari situate lungo
le strade, per sfruttare al massimo le probabilità di incontrare qualche
viaggiatore. È raro che i poracha minaccino le terre occupate dagli umani, dal
momento che preferiscono la compagnia dei kami e il loro habitat naturale nella
Foresta degli Spiriti. Anche se qualche volta gradiscono la conversazione, i
poracha sono estremamente sensibili ai suoni; parlano a bassa voce e chiedono ai
loro compagni di conversazione di fare altrettanto. I loro territori abbracciano
vasti tratti boschivi, cosa che fa di loro degli alleati ideali per i cacciatori
o per i cercatori di tesori che altrimenti si smarrirebbero nella fitta
boscaglia. I poracha restano però soprattutto delle creature imprevedibili e in
genere esigono in cambio del loro aiuto dei favori incomprensibili, come per
esempio piantare un raro alberello in una certa grotta o rimuovere un tipo
invasivo di mostro dalle vicinanze di una preziosa sorgente. Ogni tentativo di
obbligare o ingannare un poracha per ottenerne i servigi è destinato a finire
male, in quanto queste bestie sacre vantano molti amici tra i kami e tra i loro
simili. Sebbene in genere non viaggino in gruppo, sanno dove trovare altri
membri della loro specie in caso di bisogno e un branco organizzato di poracha è
una minaccia disorientante.

**[Ricordare Conoscenze - Bestia (Arcano, Natura)](/azioni/ricordare-conoscenze)**:
CD 21

## Poracha - Creatura 4

**Percezione** +10; percezione tellurica (impreciso) 3 metri, scurovisione

**Lingue** Comune, Silvano

**Abilità** Acrobazia +13, Atletica +9, Diplomazia +11, Furtività +13, Inganno
+11, Sopravvivenza +10

**For** +3, **Des** +5, **Cos** +3, **Int** +0, **Sag** +2, **Car** +3

---

**CA** 23; **Temp** +9, **Rifl** +13, **Vol** +10

**PF** 50; **Debolezze** sonoro 5

---

**Velocità** 12 metri

**Mischia** :1: fauci +13 \[+8/+3] ([accurata](/tratti/accurata),
[magico](/tratti/magico)), **Danni** 2d6+7 perforanti

**Mischia** :1: artiglio +13 \[+9/+5] ([accurata](/tratti/accurata),
[agile](/tratti/agile), [magico](/tratti/magico)), **Danni** 2d4+7 taglienti

**Fondersi con un Oggetto** :2: ([primevo](/tratti/primevo),
[trasmutazione](/tratti/trasmutazione)) Il poracha tocca un oggetto adiacente di
volume sufficiente a contenerlo. Si fonde con quell'oggetto a tempo
indeterminato e mentre si trova al suo interno, il tempo trascorre molto
lentamente e il poracha ha solo una percezione limitata del mondo esterno. Il
poracha può percepire cosa succede all'esterno dell'oggetto soltanto usando
percezione tellurica. Il poracha può usare soltanto azioni mentali o
Transizione; se usa Transizione, lascia l'oggetto e compare dove preferisce. Se
una creatura [Colpisce](/azioni/colpire) l'oggetto, il poracha viene espulso
illeso.

**Transizione** :1: ([evocazione](/tratti/evocazione),
[movimento](/tratti/movimento), [primevo](/tratti/primevo),
[teletrasporto](/tratti/teletrasporto)) Il poracha si teletrasporta fino a 12
metri. Deve possedere linea di vista fino allo spazio in cui si teletrasporta.
Non può usare di nuovo Transizione per 1d4 round.
