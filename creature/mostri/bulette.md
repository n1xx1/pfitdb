---
traits: [n, enorme, animale]
source: Bestiario, pag. 42
original-name: TODO
original-srd: TODO
---

# Bulette

I bulette sono degli spaventosi predatori che vagano appena sotto la superficie
del terreno nelle zone più desolate e selvagge. Quando scavano un cunicolo
sottoterra, solamente la pinna dorsale della loro spessa corazza sporge in
superficie, fino al momento in cui decidono di balzare fuori e colpire la preda.
Il loro aspetto, l'appetito e la tipica pinna dorsale gli sono valsi il
soprannome di "squali terrestri" Un normale bulette controlla un territorio di
circa 900 chilometri quadrati. Quando trova un'area ricca di cibo, come per
esempio una in cui sia presente un villaggio di contadini e allevatori, il
bulette aggiunge quell'area alle proprie incursioni. Nel giro di pochi mesi sarà
in grado di spazzare via l'intero insediamento. I bulette sono creature
ferocemente competitive che si battono senza risparmiarsi contro gli altri
predatori che insidiano il loro territorio. Evitano accuratamente il contatto o
il conflitto con i membri della loro specie, tranne quando sono alla ricerca di
un compagno. Le coppie di bulette condividono il territorio e stanno insieme per
tutta la vita, unica eccezione di una specie altrimenti incline alla solitudine.
I piccoli vengono allevati dai genitori per un breve periodo. La coppia insegna
ai giovani bulette a cacciare, indicando loro quali sono le creature più facili
da uccidere e quali invece quelle da evitare, e poi li allontana dopo la loro
prima caccia andata a buon fine. I primi bulette erano guardiani creati
magicamente che dovevano fungere da spaventosi animali domestici agli ordini di
un mago sadico e assetato di potere. La tecnica della loro creazione e il loro
scopo originale sono andati perduti da tempo nella storia e ora restano solo
vari resoconti contraddittori di antichi testi su dozzine di maghi che
rivendicano di essere stati i primi a creare questa famigerata bestia. Alcuni
sapienti ipotizzano che il vero creatore potrebbe essere stato un elfo, una
teoria avallata solamente dal fatto curioso che i bulette, nonostante la loro
natura famelica, sembrano trovare immangiabile la carne degli elfi.
Sfortunatamente per gli elfi che si imbattono in un bulette, tuttavia, essi
vengono generalmente uccisi come qualsiasi altro intruso; il loro corpo rimarrà
poi lì dove è caduto, senza essere divorato.

**[Ricordare Conoscenze - Animale (Natura)](/azioni/abilita/ricordare-conoscenze)**:
CD 24

## Bulette - Creatura 8

**Percezione** +16; fiuto (impreciso) 9 metri, scurovisione

**Abilità** Acrobazia +16, Atletica +21

**For** +7, **Des** +2, **Cos** +6, **Int** -4, **Sag** +2, **Car** -2

---

**CA** 30; **Temp** +20, **Rifl** +16, **Vol** +14

**PF** 120

---

**Velocità** 12 metri, scavare 9 metri; saltatore potente

**Mischia** :1: fauci +21 \[+16/+11], **Danni** 2d10+10 perforanti

**Mischia** :1: artiglio +21 \[+17/+13] ([agile](/tratti/agile)), **Danni**
2d8+10 taglienti

**Carica con Balzo** :2: Il bulette tenta un
[Salto in Alto](/azioni/abilita/salto-in-alto) o un
[Salto in Lungo](/azioni/abilita/salto-in-lungo). Se è adiacente a un nemico
all'apice del suo Salto in Alto o alla fine del suo Salto in Lungo, può
effettuare un [Colpo](/azioni/base/colpire) con l'artiglio contro il nemico in
quel momento. Se il bulette salta di almeno 1,5 metri verticalmente o di almeno
6 metri orizzontalmente, può tentare due Colpi con l'artiglio invece di uno. La
penalità da attacchi multipli del bulette non aumenta finché il bulette non ha
effettuato tutti gli attacchi con l'artiglio che fanno parte della sua Carica
con Balzo.

**Preda Prescelta** Un bulette ottiene bonus di circostanza +1 ai tiri per
colpire e ai tiri per i danni con le fauci contro un tipo specifico di creatura
designato come suo cibo prescelto. Tranne dove specificato diversamente, le
prede prescelte di un bulette sono gli halfling. Gli elfi non sono mai le prede
prescelte dei bulette.

**Saltatore Potente** Un bulette salta di 3 metri in caso di un Salto in Alto
effettuato con successo o di 6 metri in caso di successo critico.
