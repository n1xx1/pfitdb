---
traits: [n, grande, animale]
source: Bestiario, pag. 266
original-name: TODO
original-srd: TODO
---

# Orsogufo

Un orsogufo è un essere dotato del corpo possente di un orso bruno e dei sensi
acuti di un gufo. È un temibile predatore territoriale che attacca senza
esitazioni qualunque creatura si avventuri nel suo dominio. Chi si imbatte in un
orsogufo sente il suo terrificante stridio solo pochi secondi prima di
ritrovarsi in mischia con la massiccia creatura, che cerca di farlo a pezzi con
i letali artigli e il becco possente. Anche se la verità sulle loro origini si
perde nelle nebbie del passato, c'è chi ritiene che gli orsigufi siano il
risultato di un esperimento magico che mirava a creare un predatore
particolarmente astuto. Secondo la leggenda, il mago in questione ebbe fin
troppo successo e finì per diventare il primo pasto della bestia. Oggi gli
orsigufi sono diffusi in tutto il mondo in diverse varianti. Le specie più
comuni hanno l'aspetto di un orso bruno con la testa di un grande gufo reale, ma
esistono anche degli orsigufi nelle distese gelate del nord, simili a un
incrocio tra un orso bianco e un gufo delle nevi, e nelle foreste pluviali
temperate, dove hanno l'aspetto di un orso nero con la testa di un barbagianni.
La maggior parte degli orsigufi conduce una vita solitaria e incontra i propri
simili solamente per riprodursi e allevare i cuccioli che nascono dalle uova. Il
territorio di un orsogufo generalmente si estende per un raggio di 9 chilometri
intorno alla sua tana, mentre nel raggio di 1,8 chilometri da essa è possibile
individuare chiaramente i segni della sua presenza nella zona (alberi con segni
di artigli, penne giganti e carcasse mutilate). Le tane degli orsigufi in genere
non contengono oggetti di valore, ma a volte gli avventurieri trovano piccoli
oggetti, monete e perfino gioielli rovistando tra i grandi cumuli di ossa non
digerite che questi mostri lasciano a terra.

**[Ricordare Conoscenze - Bestia (Arcano, Natura)](/azioni/abilita/ricordare-conoscenze)**:
CD 19

## Orsogufo - Creatura 4

**Percezione** +13; fiuto (impreciso) 9 metri, visione crepuscolare

**Abilità** Acrobazia +7, Atletica +14, Intimidazione +10

**For** +6, **Des** +1, **Cos** +5, **Int** -4, **Sag** +3, **Car** +0

---

**CA** 21; **Temp** +13, **Rifl** +7, **Vol** +11

**PF** 70

---

**Velocità** 7,5 metri

**Mischia** :1: grinfia +14 \[+10/+6] ([agile](/tratti/agile)), **Danni** 1d10+6
perforanti più Afferrare

**Mischia** :1: becco +14 \[+9/+4], **Danni** 1d12+6 perforanti

**Avanzata Stridente** :2: ([emozione](/tratti/emozione),
[mentale](/tratti/mentale), [paura](/tratti/paura), [uditivo](/tratti/uditivo))
L'orsogufo effettua uno Stridio Agghiacciante e [Avanza](/azioni/base/avanzare)
due volte. Tutte le creature entro 24 metri dall'orsogufo in qualsiasi punto
durante questo movimento sono soggette agli effetti dello Stridio Agghiacciante.

**Rosicchiare** :1: **Requisiti** L'orsogufo ha
[afferrato](/condizioni/afferrato) una creatura con le sue grinfie. **Effetto**
L'orsogufo tenta di sventrare la creatura con un Colpo con il becco. Se il Colpo
va a segno, il bersaglio deve tentare un TS su Volontà con CD 22.

**Successo Critico** Il bersaglio non è influenzato.

**Successo** Il bersaglio è [nauseato](/condizioni/nauseato) 1.

**Fallimento** Il bersaglio è nauseato 1 e [rallentato](/condizioni/rallentato)
1 fintanto che rimane nauseato.

**Stridio Agghiacciante** :1: ([emozione](/tratti/emozione),
[mentale](/tratti/mentale), [paura](/tratti/paura), [uditivo](/tratti/uditivo))
L'orsogufo lancia un forte stridio che terrorizza la sua preda. Ogni creatura
entro un'emanazione di 24 metri deve tentare un TS su Volontà con CD 20. A
prescindere dal risultato, le creature sono temporaneamente immuni per 1 minuto.

**Successo Critico** La creatura non è influenzata.

**Successo** La creatura è [spaventata](/condizioni/spaventato) 1.

**Fallimento** La creatura è spaventata 2.

**Fallimento Critico** La creatura è [in fuga](/condizioni/in-fuga) per 1 round
ed è spaventata 3.

## **Varianti di Orsigufi**

Gli orsigufi delle nevi sostituiscono il terrificante stridio degli orsigufi
comuni con una straordinaria furtività e hanno sviluppato la capacità di
emergere all'improvviso da sotto la neve per cogliere la preda di sorpresa.
Benché siano incredibilmente rari, alcuni orsigufi hanno mantenuto una limitata
capacità di volo e possono planare di almeno 6 metri per ogni 30 centimetri di
perdita di quota. L'aspetto più terrificante di questi orsigufi capaci di
piombare sulle prede dal cielo è l'assoluto silenzio con cui lo fanno.
