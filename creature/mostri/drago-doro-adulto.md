---
family: drago-metallico
traits: [lb, enorme, drago, fuoco]
source: Bestiario, pag. 130
original-name: TODO
original-srd: TODO
---

# Drago d'Oro Adulto

I draghi d'oro, creature impareggiabili in forza e saggezza, rappresentano la
quintessenza dei draghi metallici. Godono dell'indiscussa reverenza di tutti gli
altri draghi metallici, che vedono nei draghi d'oro i loro condottieri e i loro
grandi saggi. La potenza dei draghi d'oro rivaleggia quella dei loro cugini
rossi (con grande scorno di questi i membri delle due razze sono spesso
considerati nemici rimi. D'altra parte, nonostante il loro incredibile potere, i
draghi d'oro amano conversare e preferiscono risolvere i problemi affidandosi
alle parole anziché alla forza bruta. In quanto creature molto longeve,
finiscono inevitabilmente per valutare tutte le situazioni dai vari di vista e
non agiscono mai prima di avere preso in considerazione tutte le opzioni e gli
esiti possibili. Per questo motivo i draghi d'oro amano confrontarsi con
chiunque li interpelli, inclusi i malvagi draghi cromatici. I mortali possono
giudicare strano questo comportamento, considerata l'antica ostilità tra draghi
cromatici e metallici, ma i draghi sanno molto bene che a volte le situazioni
disperate richiedono alleanze ardite. Inoltre, sebbene i draghi metallici
possano tollerare una breve alleanza con le loro controparti cromatiche di
fronte a una minaccia di dimensioni globali, sanno anche riconoscere con
precisione il momento in cui tali alleanze possono terminare. Quando un altro
drago metallico si trova ad affrontare un dilemma o un avversario superiore alle
sue capacità, può sempre cercare il consiglio dei draghi d'oro e attingere
all'eterna saggezza e alla gloriosa rettitudine di queste creature. Tuttavia,
trovare questi esseri leggendari non è un'impresa facile, in quanto i draghi
d'oro sono creature notoriamente solitarie. La loro intelligenza e saggezza li
inducono a meditare sui grandi temi dell'esistenza una dimensione ascetica e a
mettersi alla ricerca delle risposte ai grandi problemi che affliggono il mondo.
Di conseguenza, non sempre i draghi d'oro partecipano grandi raduni di draghi
metallici e raramente presenziano ai tribunali, dove il loro consiglio sarebbe
prezioso. I draghi più impazienti a volte criticano i draghi d'oro per questa
apparente inaffidabilità, ma tali attacchi spesso derivano più dalla gelosia che
dalla preoccupazione per un vero problema; in fondo al cuore, gli altri draghi
sanno bene che i draghi d'oro non li priverebbero volontariamente del loro
consiglio in caso di problemi importanti. I draghi d'oro sono esseri illuminati,
dotati di una visione straordinariamente lucida dell'andare delle cose, ed è per
questo in genere evitano di interferire nelle scelte delle singole creature.
D'altra parte, quei pochi individui che riescono ad attirare l'attenzione di un
drago d'oro possono considerarsi estremamente fortunati, in quanto poche altre
creature nel cosmo possono offrire consigli e pareri altrettanto saggi e
profondi. Nel caso di un governante o di un'altra figura di potere, ottenere il
consiglio di un drago d'oro è più semplice: numerose guerre sono state evitate
grazie alla mediazione di un drago d'oro intervenuto in extremis. In genere i
draghi d'oro vivono nelle regioni verdeggianti calde e nelle savane, luoghi in
cui possono concedersi lunghi voli di meditazione senza attirare l'attenzione di
potenziali nemici. Per riposare scelgono luoghi aperti ma isolati, oppure tane
segrete o fortificate, come qualche dolina inesplorata o il labirintico sistema
di grotte di un abisso sotterraneo. I draghi d'oro possono porre servitori
fidati e alleati a guardia delle loro tane, ma molti di loro conducono una vita
completamente solitaria e preferiscono proteggere le loro proprietà mediante
trappole non letali e interdizioni magiche.

**[Ricordare Conoscenze - Drago (Arcano)](/azioni/ricordare-conoscenze)**: CD 34

## Drago d'Oro Adulto - Creatura 15

**Percezione** +29; fiuto (impreciso) 18 metri, scurovisione

**Lingue** Comune, Draconico, Elfico, Nanico, Silvano

**Abilità** Acrobazia +22, Arcano +24, Atletica +28, Diplomazia +29, Medicina
+27, Religione +29, Società +26

**For** +7, **Des** +3, **Cos** +6, **Int** +5, **Sag** +6, **Car** +4

---

**CA** 38; **Temp** +28, **Rifl** +25, **Vol** +28; status +1 a tutti i TS
contro magia

**PF** 330; **Immunità** [fuoco](/tratti/fuoco),
[paralizzato](/condizioni/paralizzato), [sonno](/tratti/sonno): **Debolezze**
freddo 15

**Presenza Terrificante** ([aura](/tratti/aura), [emozione](/tratti/emozione),
[paura](/tratti/paura), [mentale](/tratti/mentale)) 27 metri, CD 33

**Attacco di Opportunità** :R: Solo fauci.

**Fortuna Dorata** :R: **Innesco** Il drago d'oro fallisce un tiro salvezza.
**Effetto** Il drago migliora il suo risultato di un grado di successo,
trasformando un fallimento in un successo o un fallimento critico in un
fallimento normale. Il drago non può usare di nuovo questa capacità per 1d4
round.

---

**Velocità** 15 metri, nuotare 15 metri, volare 54 metri

**Mischia** :1: fauci +30 \[+25/+20] ([fuoco](/tratti/fuoco),
[magico](/tratti/magico), [portata 4,5 metri](/tratti/portata)), **Danni**
3d12+15 perforanti più 3d6 da fuoco

**Mischia** :1: artiglio +30 \[+26/+22] ([agile](/tratti/agile),
[magico](/tratti/magico), [portata 3 metri](/tratti/portata)), **Danni** 3d10+15
taglienti

**Mischia** :1: coda +28 \[+23/+18] ([magico](/tratti/magico),
[portata 6 metri](/tratti/portata)), **Danni** 3d10+13 taglienti

**Mischia** :1: corna +28 \[+24/+20] ([agile](/tratti/agile),
[magico](/tratti/magico), [portata 4,5 metri](/tratti/portata)), **Danni**
2d12+13 perforanti

**Incantesimi Innati Arcani** CD 35; **7°**
_[esplosione solare](/incantesimi/esplosione-solare)_; **3°**
_[localizzare](/incantesimi/localizzare)_ (solo gemme); **1°**
_[individuazione dell'allineamento](/incantesimi/individuazione-dellallineamento)_
(solo malvagio)

**Frenesia Draconica** :2: Il drago effettua due Colpi con l'artiglio e un Colpo
con il corno in qualsiasi ordine.

**Impeto Draconico** Il drago ricarica il suo Soffio ogni volta che mette a
segno un colpo critico con un Colpo.

**Soffio** :2: Il drago d'oro soffia in uno dei due modi seguenti. Il drago non
può usare di nuovo il Soffio per 1d4 round.

- **Fiamma** ([arcano](/tratti/arcano), [invocazione](/tratti/invocazione),
  [fuoco](/tratti/fuoco)); Il drago soffia un getto di fiamme in un cono di 12
  metri che infligge 15d6 danni da fuoco (TS base su Riflessi con CD 37).
- **Gas Indebolente** ([arcano](/tratti/arcano),
  [necromanzia](/tratti/necromanzia)); Il drago soffia un getto di gas
  indebolente. Ogni creatura entro un cono di 12 metri deve superare un TS su
  Tempra con CD 37, altrimenti diventa [indebolita](/condizioni/indebolito) 2
  per 1 minuto (o indebolita 3 in caso di fallimento critico).
