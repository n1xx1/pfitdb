---
family: alghollthu
traits: [cm, media, aberrazione]
source: Bestiario, pag. 10
original-name: TODO
original-srd: TODO
---

# Senzafaccia Predatore

Gli ugothol, noti anche come senzafaccia, erano una delle più sottili creazioni
degli alghollthu. Questi esseri contorti usavano i loro poteri da mutaforma per
infiltrarsi negli insediamenti e assassinare gli obiettivi chiave. Seminavano
discordia e si sostituivano alle figure di comando, provocando l'implosione di
intere organizzazioni indesiderate, screditando i soggetti più problematici per
poi farli sparire in seguito. Gli ugothol, creature interamente terrestri,
possono facilmente portare avanti le trame degli alghollthu nel mondo di
superficie per prolungati periodi di tempo, fungendo da lungo braccio dei loro
padroni acquatici in quei regni sgradevolmente asciutti. Oggi, molti
senzafaccia, come i meno pericolosi ulat-kini, perseguono obiettivi programmati
senza la guida e gli ordini alghollthu. I senzafaccia preferiscono vivere più
vicino possibile alle coste marine, sebbene non siano a tutti gli effetti delle
creature acquatiche. La maggior parte vive in piccole tribù nelle paludi. Altri
vivono nelle fogne delle città costiere. Per istinto, i senzafaccia cercano di
seminare discordia. Si sostituiscono ai capi delle società umanoidi, per poi
condurre gli insediamenti in cui si sono infiltrati lungo la strada della
distruzione. Presso gli umanoidi che hanno tendenze malvagie, un senzafaccia può
diventare un pioniere di spicco e guidare un gruppo a nuove vette di
depravazione e violenza. Tuttavia, i senzafaccia infiltrati finiscono sempre per
portare i loro seguaci alla rovina. Alla fine l'ugothol se ne va, a volte perché
la sua vera natura sta per essere scoperta, oppure perché ha depredato o
devastato tutte le risorse locali. Un ugothol trae nutrimento soltanto
attraverso la sua lunga lingua succhiasangue. Le loro prede sentono un'insolita
tripla puntura nei pressi delle arterie principali. I cadaveri che mostrano tali
segni sono in genere i primi indizi che annunciano la presenza di un
senzafaccia, anche se a volte vengono trascurati e considerati segni
appartenenti a un vampiro o a un chupacabra.

**[Ricordare Conoscenze - Aberrazione (Occultismo)](/azioni/abilita/ricordare-conoscenze)**:
CD 19

## Senzafaccia Predatore - Creatura 4

**Percezione** +10; scurovisione

**Lingue** Alghollthu, Aquan, Comune; _[linguaggi](/incantesimi/linguaggi)_

**Abilità** Acrobazia +12, Atletica +12, Furtività +13, Furto +9, Inganno +13

**For** +4, **Des** +3, **Cos** +3, **Int** +0, **Sag** +2, **Car** +3

**Oggetti** armatura di cuoio borchiato, spada d'arme

---

**CA** 21; **Temp** +9, **Rifl** +9, **Vol** +12; status +2 a tutti i TS contro
[uditivo](/tratti/uditivo) e [visivo](/tratti/visivo)

**PF** 60; **Resistenze** contundente 5

---

**Velocità** 7,5 metri

**Mischia** :1: spada d'arme +14 \[+9/+4] ([versatile P](/tratti/versatile)),
**Danni** 1d8+6 taglienti

**Mischia** :1: artiglio +12 \[+8/+4] ([agile](/tratti/agile)), **Danni** 2d6+6
taglienti più Afferrare

**Incantesimi Innati Occulti** CD 19; **Costanti (5°)**
_[linguaggi](/incantesimi/linguaggi)_

**Assumere Forma** ([concentrazione](/tratti/concentrazione),
[metamorfosi](/tratti/metamorfosi), [occulto](/tratti/occulto),
[trasmutazione](/tratti/trasmutazione)) Il senzafaccia predatore trascorre 10
minuti a rimodellare il suo aspetto per assumere la forma di un qualsiasi
umanoide di taglia Piccola o Media. Ottiene bonus di circostanza +4 alle prove
di Inganno per spacciarsi per quella creatura.

**Attacco Furtivo** Il senzafaccia predatore infligge 1d6 danni di precisione
extra alle creature [impreparate](/condizioni/impreparato).

**Compressione** Quando il senzafaccia predatore si
[Stringe](/azioni/stringersi) con successo, si muove attraverso lo spazio
incredibilmente stretto a velocità piena. Gli spazi stretti non sono terreno
difficile per un senza faccia.

**Invertire Forma** :G: **Requisiti** Il senzafaccia predatore è in una forma
assunta. **Effetto** Il senzafaccia predatore riassume la sua vera forma. Fino
all'inizio del suo turno successivo ottiene bonus di status +2 ai tiri per
colpire, ai tiri per i danni, ai tiri salvezza e allc prove di abilità.

**Nutrirsi di Sangue** :1: Il senzafaccia predatore usa la sua lingua a tre
punte per bere il sangue di una creatura adiacente
[trattenuta](/condizioni/trattenuto) o [priva di sensi](/tratti/privo-di-sensi).
La creatura ottiene [risucchiato](/condizioni/risucchiato) 1 .
