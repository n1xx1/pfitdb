---
traits: [n, media, animale]
source: Bestiario, pag. 308
original-name: TODO
original-srd: TODO
---

# Slurk

Uno slurk è una bestia zannuta simile a una rana. Ha la pelle viscosa e vive nelle tane e nelle caverne sotterranee. Possiede due enormi zanne che usa per infilzare le prede e lottare con gli slurk rivali. Grazie alla sua capacità naturale di scalare le pareti e di aderire ai soffitti, può capitare spesso che gli esploratori meno prudenti si ritrovino dalla parte sbagliata delle formidabili zanne d'avorio di questa bestia. Gli slurk possono esalare due tipi molto diversi di secrezione puzzolente dalla loro pelle pallida e biancastra. Le grosse pustole sul dorso della creatura secernono una fanghiglia viscosa simile alla resina che si indurisce rapidamente una volta esposta all'aria. Tendendo la pelle, lo slurk può fare scoppiare queste pustole nella direzione degli intrusi, coprendo gli avversari di melma viscosa e limitando drasticamente la loro capacità di reggere agli altri attacchi del mostro, inclusi gli effetti della sua altra secrezione. Le ghiandole sul lato ventrale dello slurk secernono una sostanza fetida e incredibilmente scivolosa, che protegge lo slurk dagli effetti immobilizzanti della sua stessa fanghiglia nera e che ha il beneficio aggiuntivo di renderlo estremamente difficile da afferrare e catturare. Il modo migliore di scoprire se uno slurk è nelle vicinanze è cercare in giro i globi induriti di questo grasso, che si accumulano e si essiccano negli angoli delle caverne e tra i cumuli di roccia dove lo slurk va a riposare tra un pasto e l'altro. Si crede che gli slurk siano i discendenti di un esperimento nanico fallito che mirava ad addomesticare e riprodurre una variante di grosse rane sotterranee come animali da fatica e fonti di cibo. Queste bestie viscose sono molto ambite dai [coboldi](/tratti/coboldo), che ora le addomesticano e le addestrano come potenti cavalcature e bestie da guardia. Sebbene altre creature, e particolarmente i [boggard](/tratti/boggard), a volte addestrino gli slurk affinché fungano da guardiani, i coboldi restano quelli che fanno un uso maggiore di queste creature. Un coboldo in sella a uno slurk spesso si nasconde sui costoni più alti di una caverna per sfruttare la posizione sopraelevata e il fattore sorpresa e incalzare gli avversari con attacchi a distanza. I cavalieri coboldi approfittano anche della capacità dello slurk di scalare e caricare i loro nemici dalle pareti di una caverna.

**[Ricordare Conoscenze - Animale (Natura)](/azioni/ricordare-conoscenze)**: CD 16

## Slurk - Creatura 2

**Percezione** +6; scurovisione

**Lingue** Draconico (non può parlare nessun linguaggio)

**Abilità** Acrobazia +6 (+8 per [Sfuggire](/azioni/sfuggire)), Atletica +8, Furtività +5

**For** +4, **Des** +2, **Cos** +4, **Int** -4, **Sag** +0, **Car** +0

***

**CA** 17; **Temp** +10 (+12 contro Lottare o [Spingere](/azioni/spingere)), **Rifl** +6, **Vol** +2

**PF** 35

***

**Velocità** 9 metri, scalare 9 metri

**Mischia** :a: zanna +11 \[+6/+1] ([micidiale 1d10](/tratti/micidiale)), **Danni** 1d8+4 perforanti

**Distanza** :a: schizzo di fanghiglia +9 \[+4/-1] (incremento di gittata 9 metri), **Effetto** fanghiglia intralciante

**Fanghiglia Intralciante** Una creatura colpita con lo schizzo di fanghiglia dello slurk diventa [maldestra](/condizioni/maldestro) 1 e subisce penalità -1,5 metri alla Velocità per 1 ora o finché la fanghiglia non viene rimossa. La fanghiglia può essere rimossa con un totale di tre azioni di [Interagire](/azioni/interagire) effettuate dalla creatura intralciata o dalle creature adiacenti alla creatura. Non è necessario che queste azioni siano consecutive o effettuate dalla stessa creatura.

**Grasso Ventrale** :aaa: Lo slurk trasuda una sostanza unta e viscida dalle sue ghiandole ventrali per rivestire il terreno sotto di sé e in un'emanazione di 1,5 metri, trasformando l'area in terreno accidentato per 10 minuti, al termine dei quali la sostanza si essicca fino a diventare una crosta putrida. La CD per [Bilanciarsi](/azioni/bilanciarsi) sulla fanghiglia è pari a 18.

## **Cavalcare gli Slurk**

Uno slurk consenziente o domato può essere usato come cavalcatura da una creatura che sia inferiore di almeno di una taglia allo slurk. La fanghiglia sul dorso dello slurk conferisce a chi lo cavalca bonus di circostanza +2 contro ogni tentativo di disarcionare fisicamente chi lo cavalca.
