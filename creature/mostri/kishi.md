---
traits: [nm, media, fatato]
source: Era delle Ceneri: Il Culto delle Ceneri, pag. 88
original-name: TODO
original-srd: TODO
---

# Kishi

I kishi sono fatati ingannevoli e dalla natura omicida che abitano ai confini
delle più buie giungle di Golarion. A un primo esame, i kishi sembrano degli
umani di bell'aspetto, normalmente facenti parte delle etnie locali, ma le loro
teste coperte da fitti capelli nascondono un secondo volto, quello di una iena
ringhiante. Quando un kishi riesce ad attirare una preda in una situazione di
vulnerabilità, la testa ruota di 180° gradi, svelando la spaventosa faccia fino
ad allora nascosta. In questa forma, le potenti mascelle del kishi sono quasi
impossibili da aprire e possono spezzare le ossa della vittima in pochi secondi.
I kishi sono piuttosto variegati nell'aspetto, e peso e altezza possono
oscillare come quelli della razza nella cui comunità il fatato si infiltra. Come
molti fatati, le motivazioni che spingono un kishi ad agire sono
imperscrutabili, sebbene per le loro prede lo scopo del kishi sembri alquanto
semplice: gioire per l'espressione di shock, tradimento e terrore che compare
sulla faccia della vittima. Sebbene i kishi possano lanciare
_[charme](/incantesimi/charme)_ per rendere compiacenti ai loro comandi i loro
compagni quando sono recalcitranti, la maggior parte di queste sinistre creature
preferisce ingannare le loro prede ricorrendo all'astuzia, a doni e alla loro
avvenenza. I kishi sono dei perfetti sociopatici, provando piacere sia per il
brivido della caccia che per la deliziosa ricompensa rappresentata dalla
vittima. Più un bersaglio è castigato nei costumi, bacchettone e altezzoso,
tanto meglio, perché niente soddisfa di più un kishi che ottenere la fiducia
(per poi distruggerla) di chi raramente si fida degli altri. Quando un kishi
riesce a isolare i suoi nuovi amici o amanti, sceglie il momento più drammatico
per svelare la sua vera, mostruosa, natura e stringere la sua vittima tra le
fauci. I kishi non hanno alcun desiderio che il loro vero aspetto sia scoperto
dall'intero villaggio, quindi normalmente attaccano alla gola in modo che la
preda, privata in pochi attimi della capacità di respirare, non possa chiamare
aiuto. I kishi divorano ogni parte del corpo delle loro vittime, non lasciando
così traccia dell'omicidio commesso, arrivando a leccare il sangue versato e
pulire la scena del delitto nel migliore modo che gli è possibile.

**[Ricordare Conoscenze - Fatato (Natura)](/azioni/abilita/ricordare-conoscenze)**:
CD 24

## Kishi - Creatura 8

**Percezione** +14; visione crepuscolare

**Lingue** Comune, Silvano

**Abilità** Atletica +20, Diplomazia +19, Furtività +18, Inganno +20, Società
+15

**For** +6, **Des** +4, **Cos** +1, **Int** +1, **Sag** +2, **Car** +5

---

**CA** 25; **Temp** +13, **Rifl** +18, **Vol** +17

**PF** 138; **Resistenza** perforante 10; **Debolezze** ferro freddo 10

---

**Velocità** 7,5 metri

**Mischia** :1: fauci +20 \[+15/+10], **Danni** 2d10+9 perforanti più Afferrare

**Mischia** :1: artiglio +20 \[+16/+12] ([agile](/tratti/agile)), **Danni**
2d8+9 taglienti

**Incantesimi Innati Arcani** CD 27; **1°** _[charme](/incantesimi/charme)_ (a
volontà)

**Carica Improvvisa** :2: Il kishi Avanza due volte. Se termina il movimento con
almeno un nemico entro la sua portata in mischia, può Colpirlo in mischia.

**Fauci come una Morsa** Una creatura afferrata dalle fauci del kishi non può
parlare, cosa che impedisce anche l'utilizzo dei componenti verbali per gli
incantesimi. Inoltre, la creatura subisce penalità di circostanza -2 a Sfuggire.

**Girare la Testa** :G: La testa del kishi ruota mostrando frontalmente il muso
ringhiante della iena al posto del volto umano. Un kishi può usare i suoi
incantesimi innati e le sue Abilità di Inganno e Diplomazia solo quando il volto
umano è mostrato mentre può usare il suo Colpo con le fauci solo quando è il
muso della iena a essere mostrato.

**Stritolare** :1: 1d10+9 perforanti, CD 26 (solo
[afferrato](/condizioni/afferrato) dalle fauci).
