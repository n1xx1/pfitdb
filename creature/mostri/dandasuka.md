---
family: rakshasa
traits: [lm, piccola, nefando, rakshasa]
source: Bestiario, pag. 286
original-name: TODO
original-srd: TODO
---

# Dandasuka

Noti tra le caste di rakshasa più potenti con il nome di "morsicatori", i
dandasuka fungono da spie e assassini al servizio dei clan rakshasa o degli
incantatori più potenti che hanno scoperto come assoggettare questi nefandi alla
propria volontà. Nati per ingannare e uccidere, questi terrori in miniatura
adorano il loro lavoro e godono della vista del sangue. Spesso indossano abiti
dall'aspetto stravagante, di colori accesi e con accessori elaborati, sia quando
si presentano con il loro vero aspetto, sia quando sono mascherati da bambini
umani, mercanti halfling, o qualsiasi altra creatura che consenta loro di
infiltrarsi nella società di appartenenza del loro bersaglio. I rakshasa
dandasuka sono perennemente afflitti da una fame mostruosa che attanaglia i loro
corpi iperattivi, costringendoli a nutrirsi con grande frequenza. In
combattimento, un dandasuka può fermarsi per leccare una lama insanguinata o
bere da una pozza di sangue sul pavimento. Anche se in caso di necessità possono
adattarsi ad altri tipi di carne, queste creature prediligono il sapore degli
umanoidi viventi. Offrendo a un dandasuka razioni regolari di questa pietanza è
possibile assicurarsene la lealtà, ma sarà necessario fare attenzione: circolano
molte storie su certi dandasuka eccessivamente zelanti nel servire il proprio
adorato benefattore che hanno preso alla lettera qualche frase pronunciata alla
leggera da quest'ultimo, compiendo atti di indicibile violenza che nessuno aveva
richiesto.

**[Ricordare Conoscenze - Nefando (Religione)](/azioni/ricordare-conoscenze)**:
CD 20

## Dandasuka - Creatura 5

**Percezione** +12; scurovisione

**Lingue** Comune, Infernale, Sottocomune

**Abilità** Acrobazia +13, Furtività +13, Furto +13, Inganno +14

**For** +1, **Des** +4, **Cos** +3, **Int** +1, **Sag** +1, **Car** +3

---

**CA** 23; **Temp** +12, **Rifl** +13, **Vol** +10; status +2 a tutti i TS
contro magia, +3 status a tutti i TS contro magia divina

**PF** 60; **Debolezze** bene 5; **Resistenze** fisico 5 (eccetto perforante)

---

**Velocità** 7,5 metri, scalare 18 metri

**Mischia** :1: zanne +15 \[+10/+5] ([accurata](/tratti/accurata),
[magico](/tratti/magico)), **Danni** 2d6+4 perforanti più 1d6 da sanguinamento
[persistenti](/condizioni/danno-persistente)

**Mischia** :1: artiglio +15 \[+11/+7] ([accurata](/tratti/accurata),
[agile](/tratti/agile), [magico](/tratti/magico)), **Danni** 2d4+4 taglienti

**Incantesimi Spontanei Occulti** CD 22, attacco +15; **1°** (4 slot)
_[charme](/incantesimi/charme), [ventriloquio](/incantesimi/ventriloquio)_;
**Trucchetti (1°)** _[frastornare](/incantesimi/frastornare),
[individuazione del magico](/incantesimi/individuazione-del-magico),
[mano magica](/incantesimi/mano-magica), [sigillo](/incantesimi/sigillo),
[suono fantasma](/incantesimi/suono-fantasma)_

**Incantesimi Innati Occulti** CD 19; **4°**
_[chiaroveggenza](/incantesimi/chiaroveggenza)_; **3°**
_[chiaroudienza](/incantesimi/chiaroudienza),
[leggere nella mente](/incantesimi/leggere-nella-mente)_ (a volontà)

**Attacco Furtivo** Il dandasuka infligge 1d6 danni di precisione addizionali
alle creature [impreparate](/condizioni/impreparato).

**Cambiare Forma** **:1:** ([concentrazione](/tratti/concentrazione),
[metamorfosi](/tratti/metamorfosi), [occulto](/tratti/occulto),
[trasmutazione](/tratti/trasmutazione)) Il dandasuka assume l'aspetto di
qualsiasi umanoide di taglia Piccola. Questo non cambia la sua Velocità o i suoi
bonus di attacco o di danno con suoi Colpi, ma può cambiare il tipo di danni che
i suoi Colpi infliggono (solitamente in contundenti). Di solito perde il suo
Colpo con le zanne, a meno che la forma umanoide non sia dotata di zanne o di un
attacco senz'armi simile.
