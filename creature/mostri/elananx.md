---
traits: [nm, media, fatato, fuoco]
source: Bestiario, pag. 142
original-name: TODO
original-srd: TODO
---

# Elananx

Questo strano felino fatato da lontano sembra una grossa e robusta lince, ma se
esaminato più da vicino risulta evidente che c'è qualcosa che non va. La sua
forma si increspa e si gonfia di calore e nei suoi occhi brilla una piccola luce
interna simile a una fiammella tremolante. Il profumo pungente delle foglie
marce che bruciano in un falò si diffonde dalla loro pelliccia. Tuttavia, chi ha
la possibilità di guardare gli elananx andare o attaccare una preda capisce
presto che queste creature sono qualcosa di più di semplici predatori, poiché
sono spinte da un istinto crudele e calcolato e si godono il dolore che
infliggono. Gli elananx di solito cacciano da soli, ma a volte questi furbi e
maliziosi predatori del Primo Mondo vagano in branchi chiamati " sbuffi" per
abbattere le prede più grandi. Come molti gatti domestici, gli elananx non si
accontentano di catturare e divorare le prede, ma preferiscono giocare con le
loro vittime, traendo gioia e piacere dalla paura e dal dolore di coloro che
catturano. A tale scopo gli elananx usano raramente la loro capacità di
dispersione delle ceneri per eludere i loro obiettivi e optano invece per
confondere la loro preda poco prima della fine della caccia. Tuttavia, essendo
creature egoiste che vivono perennemente in attesa della prossima caccia, gli
elananx spesso tengono da parte un uso di questa capacità: la prudenza non è mai
troppa. Grazie alla loro indole intelligente e maliziosa, gli elananx sono i
compagni di caccia preferiti dei [berretti rossi](/creature/berretto-rosso)
(pagina 278), che si fanno in quattro per stringere amicizia o fare affari con
loro. I berretti rossi amano indire competizioni in cui piu elananx rivali
inseguono una singola creatura. Sebbene siano abbastanza grandi da servire come
cavalcature, gli elananx disprezzano il fatto di essere cavalcati e resistono a
tali tentativi. Poche cose faranno rivoltare un elananx apparentemente
amichevole contro un berretto suo alleato quanto lo sconsiderato tentativo di
trattare il gatto fatato come un cavallo! Gli elananx dimostrano una strana
affinità con gli incendi boschivi. Essendo immuni ai danni causati dalle fiamme
vive, si divertono a fare capriole e a miagolare in mezzo alle rovine fumanti e
brucianti degli incendi boschivi. A detta di alcuni, forse sono proprio loro ad
avere usato il loro morso infuocato per incendiare deliberatamente il
sottobosco, per poi godersi semplicemente lo spettacolo delle fiamme e
l'inevitabile dolore che tali catastrofi possono infliggere alle altre creature.

**[Ricordare Conoscenze - Fatato (Natura)](/azioni/ricordare-conoscenze)**: CD
22

## Elananx - Creatura 6

**Percezione** +14; scurovisione

**Lingue** Silvano (non può parlare nessun linguaggio)

**Abilità** Acrobazia +14, Atletica +14, Sopravvivenza +14 (+17 per
[Seguire Tracce](/azioni/seguire-tracce))

**For** +4, **Des** +4, **Cos** +2, **Int** -3, **Sag** +2, **Car** -2

---

**CA** 24; **Temp** +12, **Rifl** +16, **Vol** +12

**PF** 95; **Immunità** [fuoco](/tratti/fuoco); **Debolezze** ferro freddo 5

**Dispersione delle Ceneri** :R: ([fuoco](/tratti/fuoco),
[primevo](/tratti/primevo), [trasmutazione](/tratti/trasmutazione));
**Frequenza** una volta al giorno. **Innesco** L'elananx subisce danni da una
fonte ostile. **Effetto** L'elananx si disperde in una nube di fumo e di ceneri
che riempie il suo spazio e un'emanazione di 6 metri. Mentre è in questa forma,
l'elananx non può essere attaccato o bersagliato e non occupa nessuno spazio.
Ogni cosa che si trova in questa nube è [occultata](/condizioni/occultato) e
ogni creatura che termina il proprio turno al suo interno subisce 2d6 danni da
fuoco. All'inizio del proprio turno, l'elananx torna alla sua forma normale in
un qualsiasi quadretto coperto dalla nube, Se l'elananx
[Colpisce](/azioni/colpire) una creatura usando la sua prima azione dopo essere
tornata alla sua forma normale, il bersaglio è
[impreparato](/condizioni/impreparato) e il Colpo infligge 1d6 danni da fuoco
extra.

---

**Velocità** 9 metri

**Mischia** :1: fauci +16 \[+11/+6] ([magico](/tratti/magico)), **Danni** 2d6+8
perforanti e 1d6 da fuoco

**Mischia** :1: artiglio +16 \[+12/+8] ([agile](/tratti/agile)), **Danni** 2d6+8
taglienti

**Attacco in Branco** I Colpi dell'elananx infliggono 1d6 danni extra alle
creature entro la portata di almeno due alleati dell'elananx.

**Balzo** :1: L'elananx avanza ed effettua un Colpo alla fine di quel movimento.
Se l'elananx aveva iniziato questa azione [nascosto](/condizioni/nascosto),
rimane nascosto fino a dopo l'attacco.
