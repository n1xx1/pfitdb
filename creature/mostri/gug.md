---
traits: [cm, grande, aberrazione]
source: Bestiario, pag. 205
original-name: TODO
original-srd: TODO
---

# Gug

La caratteristica più orribile di un gug è la sua testa cilindrica, che si apre
verticalmente per rivelare numerose file di zanne gialle e affilate e una gola
spalancata. Gli occhi ai lati della mascella sono piccoli, ma acuti. Alcune
placche ossee proteggono gli occhi dalle prede che si agitano, in quanto un gug
preferisce i pasti a base di carne cruda e viva rispetto ai funghi e alle muffe.
Un gug afferra le suddette prede con le sue possenti braccia, che si dividono in
due avambracci all'altezza del gomito: questi bruti mostruosi possono quindi
contare su quattro zampe artigliate. I gug sono ricoperti di pelo nero e ispido,
spesso incrostato di sangue fresco e rappreso. Sebbene i gug abbiano un aspetto
bestiale, sono dotati di un intelletto acuto e malvagio. Si nascondono
sottoterra, ma a volte si spingono in superficie per andare a caccia durante le
notti più buie, da soli o in piccoli gruppi. I gug sono spinti da un appetito
vorace e quasi sempre divorano immediatamente le creature che catturano, ma ce
ne sono alcuni che rapiscono le loro vittime e si rifugiano sottoterra,
lasciando dietro di sé solo una puzza persistente e strane impronte di artigli.
Le vittime vengono portate in fetide tane decorate con strane rune, dove vengono
sacrificate a crudeli divinità del sangue, dell'oscurità e degli incubi. Alcune
voci preoccupanti parlano di città senza luce fatte di titanici blocchi di
pietra ed erette nei più profondi meandri sotterranei, dove i più potenti capi
gug predicano le loro infami dottrine a intere folle di gug urlanti. I gug hanno
uno strano rapporto con i ghoul, che sembra risalire alla loro origine comune in
un lontano mondo sotterraneo. I gug vivono nel timore dei ghoul, sebbene li
sovrastino fisicamente; questa strana paura non si applica invece ai ghast, che
i gug divorano avidamente come fanno con tutte le altre creature. Un gug è alto
4,8 metri e pesa una tonnellata, anche se la loro andatura insolita e aggraziata
smentisce le loro dimensioni immense. Il loro passo leggero e la capacità di
insinuarsi nei passaggi più stretti fa dei gug gli uomini neri per eccellenza
nelle storie relative a strane sparizioni o sanguinosi massacri. Alcuni gug
particolarmente assetati di sangue ottengono terribili poteri in dono dai loro
mecenati ultraterreni. Questi mostri sono conosciuti come saggi, non sono mai
inferiori al 12° livello in termini di potere e ottengono diversi incantesimi
innati occulti, Sebbene la precisa composizione degli incantesimi di ogni saggio
possa variare, normalmente questi incantesimi garantiscono l'invisibilità,
conferiscono il potere di manipolare e plasmare la roccia o scatenano terribili
energie distruttive sulla carne dei viventi.

**[Ricordare Conoscenze - Aberrazione (Occultismo)](/azioni/abilita/ricordare-conoscenze)**:
CD 27

## Gug - Creatura 10

**Percezione** +19; scurovisione

**Lingue** Sottocomune

**Abilità** Acrobazia +19 (+23 per [Stringersi](/azioni/abilita/stringersi)),
Atletica +23, Furtività +19, Sopravvivenza +17

**For** +7, **Des** +3, **Cos** +6, **Int** +0, **Sag** +3, **Car** +0

---

**CA** 30; **Temp** +22, **Rifl** +17, **Vol** +19

**PF** 175

**Attacco di Opportunità** :R:

---

**Velocità** 12 metri, scalare 6 metri

**Mischia** :1: fauci +23 \[+18/+13] ([portata 4,5 metri](/tratti/portata)),
**Danni** 2d12+13 perforanti

**Mischia** :1: artiglio +23 \[+19/+15] ([agile](/tratti/agile),
[portata 4,5 metri](/tratti/portata)), **Danni** 2d8+13 taglienti

**Artigli Furiosi** :2: Il gug effettua fino a quattro Colpi con l'artiglio,
ognuno contro un bersaglio diverso. Tutti questi attacchi contano al fine di
determinare la penalità da attacchi multipli del gug, ma la penalità aumenta
soltanto dopo che il gug ha effettuato tutti i suoi attacchi.

**Flessibilità Inquietante** Nonostante la sua taglia, il gug può attraversare
gli spazi stretti come se fosse una creatura Media grazie alle sue giunture
multiple. Mentre si [Stringe](/azioni/abilita/stringersi), può muoversi alla sua
velocità completa.

**Squartare** :1: artiglio
