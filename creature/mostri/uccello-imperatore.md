---
traits: [non comune, n, media, animale]
source: Era delle Ceneri: La Collina dei Cavalieri Infernali, pag. 91
original-name: TODO
original-srd: TODO
---

# Uccello Imperatore

L'uccello imperatore è nativo delle giungle delle Distese Mwangi ed è celebre
per il piumaggio dai colori brillanti e le innate capacità magiche. Sebbene si
cibi normalmente di lucertole, grandi insetti e altre piccole creature.
l'uccello imperatore è molto territoriale e non ha paura nell'attaccare creature
più grandi. Il suo becco, una versione ben più grande di quello del pavone, è
eccezionalmente affilato, ma l'arma più letale rimane la coda con lunghe ossa
affilate simili a fruste nascoste tra le piume, che può rivelarsi una brutta
sorpresa per qualsiasi predatore provi ad attaccare l'uccello. L'uccello
imperatore prese questo nome 2000 anni fa quando la Sesta Armata di Esplorazione
del Taldor si avventurò nelle Distese Mwangi. Quando la legione avvistò questo
uccello lungo un metro e ottanta con le sue spettacolari piume multicolore che
ricoprivano la coda, la cresta e le ali, i suoi soldati pensarono che l'uccello
fosse così regale da essere degno del loro imperatore, rimpiazzando il nome
locale che l'uccello aveva portato per generazioni, ovvero bebaki. Possedere un
uccello imperatore è stato, per molti anni, un segno di prestigio tra la nobiltà
del Taldor. Questo però andava di moda molto tempo fa e adesso gli uccelli
imperatore non sono più ricercati; i loro vecchi proprietari si dimenticarono
dei loro animali variopinti, e centinaia di uccelli imperatore abbandonati
furono portati nei boschi dalla servitù. Sebbene molti di questi uccelli
morirono rapidamente nelle foreste dell'Avistan, un ambiente naturale a loro
sconosciuto, alcuni sopravvissero, e tutt'oggi si possono incontrare degli
uccelli imperatore nella Foresta Verdeggiante. L'uccello imperatore usa il suo
piumaggio brillante e cangiante sia per attrarre il partner durante
l'accoppiamento sia per intimidire rivali e potenziali predatori. Non solo le
piume sono bellissime, ma sono anche magiche, un fatto che ha suscitato
l'interesse di alchimisti e maghi, molti dei quali hanno trascorso decadi
catturando e facendo riprodurre questi uccelli nella speranza di scoprire i loro
segreti arcani. Gli incantatori che si trovano nelle Distese Mwangi sono
disposti a pagare una bella somma per le piume intatte di queste magnifiche
creature e ancor di più per un esemplare vivo.

**[Ricordare Conoscenze - Animale (Natura)](/azioni/ricordare-conoscenze)**: CD
18

## Uccello Imperatore - Creatura 1

**Percezione** +8

**Abilità** Acrobazia +9, Intimidazione +7, Sopravvivenza +7

**For** +2, **Des** +3, **Cos** +0, **Int** -4, **Sag** +1, **Car** +3

---

**CA** 18; **Temp** +6, **Rifl** +9, **Vol** +7

**PF** 27

---

**Velocità** 4,5 metri, volare 6 metri

**Mischia** :1: becco +11 \[+6/+1], **Danni** 1d10+2 perforanti

**Mischia** :1: coda +11 \[+7/+3] ([agile](/tratti/agile),
[portata](/tratti/portata) 3 metri), **Danni** 1d8+3 taglienti

**Esibizione Abbagliante** :2: ([ammaliamento](/tratti/ammaliamento),
[mentale](/tratti/mentale), [primevo](/tratti/primevo),
[visivo](/tratti/visivo)) L'uccello imperatore sbatte le sue ali in modo
ipnotico. Ogni creatura entro 4,5 metri che può vedere l'uccello imperatore deve
effettuare un TS contro Volontà con CD 19.

**Successo Critico** La creatura non viene influenzata.

**Successo** La creatura è [abbagliata](/condizioni/abbagliato) per 1 round.

**Fallimento** La creatura è abbagliata per 1d4 round.

**Fallimento Critico** La creatura è [confusa](/condizioni/confuso) per 1d4
round.

**Frustata di Coda** :2: L'uccello imperatore effettua due Colpi con la coda
contro due differenti creature entro portata. La penalità per gli attacchi
multipli dell'uccello imperatore non incrementa finché non ha completato
entrambi gli attacchi.
