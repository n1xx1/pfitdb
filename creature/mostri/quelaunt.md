---
traits: [cm, grande, aberrazione]
source: Bestiario, pag. 282
original-name: TODO
original-srd: TODO
---

# Quelaunt

Questi mostri dotati di tre braccia e tre gambe non hanno occhi, naso, orecchie
o bocca discernibili, né modi visibili di assimilare il cibo. I loro arti sono
distribuiti in modo talmente bizzarro da rendere impossibile determinare in
quale direzione queste creature siano orientate in un dato istante. Per contro,
sono pochi coloro che hanno potuto soffermarsi a lungo a osservare le loro
fattezze aliene: di fronte a un quelaunt, la preoccupazione principale diventa
ben presto l'invasione della propria mente, che il quelaunt riempie di dubbi,
malinconia e rabbia. Non solo questi mostri godono delle emozioni negative
provate dalle loro vittime, ma se ne nutrono anche, traendo forza e sostenendosi
dal loro sgomento. Per un quelaunt non esiste atto troppo terribile o crudele da
infliggere alle sue vittime: maggiore è la sofferenza della vittima, maggiore
sarà il nutrimento che ricaverà da quella creatura. È noto che i quelaunt
collaborano con altri mostri aberranti, tra cui i collezionisti di cervelli e
altre creature associate al Dominio del Nero. D'altra parte, le teorie più
accreditate ipotizzano che si tratti di esseri ancora più alieni, forse invasori
provenienti da un'altra dimensione composta soltanto di pensieri ed emozioni, e
che nella loro forma originaria siano privi di un corpo fisico. C'è anche chi si
spinge oltre: in occasione dell'unica autopsia effettuata su un quelaunt di cui
si abbia notizia, l'esecutore si è suicidato pochi giorni dopo e tutti i suoi
appunti sono misteriosamente scomparsi. Qualunque sia il segreto da svelare
sull'anatomia di questi strani mostri' è abbastanza importante da spingerli a
difenderlo anche dopo la morte.

**[Ricordare Conoscenze - Aberrazione (Occultismo)](/azioni/abilita/ricordare-conoscenze)**:
CD 34

## Quelaunt - Creatura 15

**Percezione** +29; percezione tellurica (impreciso) 18 metri

**Lingue** Aklo (non può parlare nessuna lingua); telepatia 30 metri

**Abilità** Inganno +30, Intimidazione +30, Occultismo +27

**For** +6, **Des** +5, **Cos** +4, **Int** +5, **Sag** +6, **Car** +8

---

**CA** 36; **Temp** +27, **Rifl** +26, **Vol** +31 (+33 contro
[emozione](/tratti/emozione))

**PF** 305; **Resistenze** mentale 15

---

**Velocità** 12 metri; camminare nell'aria

**Mischia** :1: artiglio +30 \[+26/+22] ([agile](/tratti/agile),
[magico](/tratti/magico), [portata 3 metri](/tratti/portata)), **Danni** 3d8+12
taglienti

**Incantesimi Innati Occulti** CD 39; **7°**
_[disperazione opprimente](/incantesimi/disperazione-opprimente)_ (x3); **3°**
_[paura](/incantesimi/paura)_ (a volontà); **2°**
_[risata incontenibile](/incantesimi/risata-incontenibile)_; **Costanti (4°)**
_[camminare nell'aria](/incantesimi/camminare-nellaria)_

**Colpi Rapidi** :2: ([attacco](/tratti/attacco)) Il quelaunt effettua tre Colpi
in mischia, ognuno contro un bersaglio diverso entro portata. La penalità da
attacchi multipli si applica a ogni attacco, ma aumenta soltanto dopo che tutti
gli attacchi sono stati effettuati.

**Focalizzazione Emozionale** Il quelaunt può lanciare i seguenti
[incantesimi di dominio da chierico](/incantesimi/incantesimi-focalizzati) come
incantesimi innati occulti di 8° livello a volontà senza spendere
[Punti Focalizzazione](/incantesimi/incantesimi-focalizzati):
_[adorazione accattivante](/incantesimi/incantesimi-focalizzati)_ (_Manuale di
Gioco_ 388), _[cieca ambizione](/incantesimi/incantesimi-focalizzati)_ (_Manuale
di Gioco_ 394) e _[orgoglio delirante](/incantesimi/incantesimi-focalizzati)_
(_Manuale di Gioco_ 391).

**Frenesia Emozionale** **:3:** Il quelaunt lancia fino a tre incantesimi scelti
tra i suoi incantesimi innati a volontà e i suoi incantesimi di focalizzazione
emozionale.

**Nutrirsi di Emozioni** :1: ([attacco](/tratti/attacco),
[emozione](/tratti/emozione), [incapacitazione](/tratti/incapacitazione),
[mentale](/tratti/mentale)); **Frequenza** una volta per round; **Effetto** Il
quelaunt si nutre dell'inquietudine emotiva di una singola creatura situata
entro 9 metri e soggetta a un effetto di emozione nocivo. Il bersaglio deve
superare un TS su Volontà con CD 37, altrimenti subisce 4d10 danni mentali ed è
[stordito](/condizioni/stordito) per 1 round. Se il bersaglio fallisce il suo
tiro salvezza, il quelaunt recupera lo stesso numero di Punti Ferita e Nutrirsi
di Emozioni non gli costa un'azione; questo gli consente di usare un'altra
azione in questo turno.

**Spirale di Disperazione** :G: ([emozione](/tratti/emozione),
[mentale](/tratti/mentale)); **Innesco** Una creatura fallisce un tiro salvezza
per resistere a uno degli incantesimi innati o degli incantesimi di
focalizzazione emozionale del quelaunt. **Effetto** Il quelaunt invade la mente
della creatura innescante e inocula i semi delle emozioni negative, spogliando i
sentimenti del bersaglio di ogni barlume di speranza e positività. Il quelaunt
può immediatamente terminare un singolo effetto di [emozione](/tratti/emozione)
di cui la creatura innescante stia beneficiando.
