---
traits: [n, grande, animale]
source: Bestiario, pag. 203
original-name: TODO
original-srd: TODO
---

# Grifone

I grifoni sono bestie maestose venerate in molte culture come simboli di forza e
libertà. Hanno un aspetto fisico imponente: la loro metà posteriore è quella di
un leone, mentre la testa, le ali e le zampe anteriori sono quelle di un grande
rapace (in genere un'aquila, ma certi grifoni possono presentare le
caratteristiche di un falco o di un falcone, o persino di un falco pescatore o
di un avvoltoio). In alcuni casi rari, la metà posteriore del grifone può
assomigliare a quella di un grande felino diverso, come un leopardo o una tigre.
Queste varianti spesso si conformano all'ambiente in cui vive il grifone: per
esempio, i grifoni particolarmente rari dell'Avistan settentrionale hanno i
quarti posteriori di una lince Grungir e la parte superiore del corpo di un gufo
delle nevi, ma non è detto che sia sempre così. Alcuni grifoni sono del tutto
privi di ali. Questi grifoni senza ali, noti come alceste, derivano da una rara
mutazione. In una nidiata di grifoni, un alceste è in genere considerato il più
debole, quindi pochi di questi cuccioli sopravvivono allo svezzamento. Gli
alcesti che arrivano all'età adulta tendono a essere più difficili, violenti e
distaccati rispetto alla maggior parte dei grifoni. I grifoni selvaggi si
affidano alle loro possenti ali per mantenersi in volo e alla vista acuta per
avvistare le prede. La velocità con cui si tuffano verso terra e afferrano le
loro vittime è sconvolgente. Sono in grado di dilaniare la carne delle vittime
con i loro becchi affilati, ma di solito trasportano la preda in un luogo alto e
appartato dove potranno godersi il banchetto senza interruzioni. Quando si
muovono a terra, si nascondono e sbucano dalla copertura per aggredire la preda,
per poi volare via con il trofeo. L'unica eccezione è costituita da un grifone
che vada a caccia per nutrire la sua prole, caso in cui non porterà quasi mai
intenzionalmente una creatura vivente nel suo nido per paura di mettere in
pericolo i piccoli. Gli addestratori di animali più esperti hanno imparato molto
tempo fa ad allevare grifoni per farne delle cavalcature destinate alle forze
militari o ai privati particolarmente potenti. Tali cavalcature sono conosciute
per la loro forza, il coraggio e l'incrollabile lealtà. Sono tra gli animali più
intelligenti in assoluto e sono dotati di una saggezza che raramente è concessa
alla maggior parte degli animali; si crede che un grifone scelga il suo
cavalcatore tanto quanto un cavalcatore sceglie il grifone. Il processo di
addestramento di un grifone per accettare e trasportare un cavalcatore in volo è
un procedimento lungo e costoso. Gli addestratori di grifoni addebitano somme
ingenti per i loro servizi e un sovrano che può vantarsi di possedere una
scuderia di grifoni è oggetto di grande rispetto e invidia.

**[Ricordare Conoscenze - Animale (Natura)](/azioni/ricordare-conoscenze)**: CD
19

## Grifone - Creatura 4

**Percezione** +11; fiuto (impreciso) 18 metri, scurovisione

**Abilità** Acrobazia +11, Atletica +12, Sopravvivenza +9

**For** +4, **Des** +3, **Cos** +4, **Int** -4, **Sag** +1, **Car** -1

---

**CA** 21; **Temp** +13, **Rifl** +13, **Vol** +7

**PF** 60

---

**Velocità** 7,5 metri, volare 18 metri

**Mischia** :1: becco +14 \[+9/+4] ([micidiale](/tratti/micidiale) 1d10),
**Danni** 2d8+4 perforanti

**Mischia** :1: grinfia +14 \[+10/+6] ([agile](/tratti/agile)), **Danni** 2d6+4
perforanti

**Mischia** :1: ala +14 \[+9/+4] ([portata](/tratti/portata) 3 metri), **Danni**
2d6+4 contundenti

**Assalto in Volo** :2: Il grifone [Vola](/azioni/volare) fino alla sua Velocità
di volare ed effettua due [Colpi](/azioni/colpire) con la grinfia in un
qualsiasi punto durante quel movimento. Ogni Colpo deve bersagliare una creatura
diversa. Gli attacchi subiscono la normale penalità da attacchi multipli.

**Balzo** :1: Il grifone Avanza ed effettua un Colpo con la grinfia alla fine di
quel movimento. Se il grifone ha iniziato questa azione
[nascosto](/condizioni/nascosto), rimane nascosto fino a dopo l'attacco.
