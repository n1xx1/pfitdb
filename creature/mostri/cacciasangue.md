---
traits: [n, minuscola, animale]
source: Bestiario, pag. 44
original-name: TODO
original-srd: TODO
---

# Cacciasangue

I cacciasangue, flagelli delle paludi e dei luoghi umidi e abbandonati, sono
fameliche creature succhiasangue. I contadini odiano queste creature, capaci di
dissanguare il loro bestiame fino all'ultima goccia. È da questa gente
tormentata dalle loro incursioni che i cacciasangue traggono il loro nome
locale, ovvero "strige", forse derivato dalla parola "stridere". Stando alla
saggezza popolare, la comparsa dei cacciasangue in una regione è indice della
presenza di una mandria di bestie in salute, ma più spesso significa che uno
stagno o un vecchio edificio non sono stati tenuti puliti a dovere. Di certo
nessuna parabola popolare basterà a consolare un contadino ridotto sul lastrico
da un'infestazione di cacciasangue. Tuttavia, nonostante la loro natura di
parassiti, i cacciasangue non sono odiati da tutti i villaggi. In certi casi,
gli abitanti dei borghi nelle regioni boscose più remote li tengono addirittura
come animali da compagnia o li usano come discutibili "strumenti" medici per
praticare salassi o saggiare la presenza di eventuali spiriti maligni nel
sangue. Chi venera le divinità della pestilenza e dei parassiti spesso considera
i cacciasangue creature sacre per la propria fede e consente loro di cibarsi
liberamente dal proprio corpo. In queste società, chi finisce per donare troppo
sangue è considerato "benedetto" dal famelico dio del villaggio. I cacciasangue
sembrano costantemente affamati, ma non sono intrinsecamente malevoli. Possono
essere spaventati abbastanza facilmente e preferiscono ritirarsi rapidamente
anziché rischiare la morte. Alcuni avventurieri affermano che queste fastidiose
creature volanti possono essere spaventate agitando una torcia nella loro
direzione. Tuttavia, i cacciasangue sono molto più audaci quando si incontrano
in grande numero, in quanto basta loro abbattere una vittima per sfamare
un'intera colonia. Le colonie di cacciasangue sono chiamate grumi, per ovvie e
disgustose ragioni. Se un cacciasangue solitario trova una potenziale vittima
quando il suo grumo è nelle vicinanze, lancia un urlo stridulo e prolungato per
chiamare rinforzi. La maggior parte degli umanoidi evita i cacciasangue, ma i
boggard a volte allevano dei nidi di cacciasangue lungo il perimetro del loro
territorio. Queste colonie fungono da deterrenti per gli intrusi e i boggard a
volte recuperano le prede dei cacciasangue per riciclare le pelli o i corpi
degli animali uccisi da quei parassiti. I pasti ricavati dai corpi dei
cacciasangue ingozzati di sangue di una specifica creatura sono una specialità
all'interno di certe comunità di boggard. I boggard non solo mangiano i
cacciasangue, ma ricavano anche una poltiglia gelatinosa dal sangue risucchiato.
Un tipico cacciasangue misura circa trenta centimetri, ha la pelle maculata
rossiccia o marrone e un ventre giallastro. Le sue quattro ali sono simili a
quelle dei pipistrelli. Quando è sazia di sangue, la creatura diventa rigonfia e
rosata e tende a svolazzare instabilmente in aria mentre si allontana per
digerire il suo pasto.

**[Ricordare Conoscenze - Animale (Natura)](/azioni/abilita/ricordare-conoscenze)**:
CD 13

## Cacciasangue - Creatura -1

**Percezione** +6; fiuto (impreciso) 18 metri, scurovisione

**Abilità** Acrobazia +6, Furtività +6

**For** -4, **Des** +3, **Cos** +0, **Int** -5, **Sag** +1, **Car** -2

---

**CA** 16; **Temp** +5, **Rifl** +8, **Vol** +4

**PF** 6

---

**Velocità** 3 metri, volare 9 metri

**Mischia** :1: zampa uncinata +8 \[+3/-2] ([accurata](/tratti/accurata)),
**Effetto** agganciarsi

**Agganciarsi** Quando un cacciasangue colpisce un bersaglio più grande di lui,
le sue zampe uncinate si agganciano a quella creatura. Questo effetto è simile
ad [afferrare](/condizioni/afferrato) la creatura, ma il cacciasangue si muove
con quella creatura anziché tenerla ferma sul posto. Il cacciasangue è
[impreparato](/condizioni/impreparato) mentre è agganciato. Se il cacciasangue è
ucciso o spinto via mentre è agganciato a una creatura a cui ha risucchiato il
sangue, quella creatura subisce 1 danno da sanguinamento
[persistente](/condizioni/danno-persistente). [Sfuggire](/azioni/sfuggire)
all'agganciamento o rimuovere il cacciasangue in altri modi non provoca danni da
sanguinamento.

**Risucchio di Sangue** :1: **Requisiti** Il cacciasangue è agganciato a una
creatura. **Effetto** Il cacciasangue usa la sua proboscide per risucchiare il
sangue della creatura a cui è agganciato. Così facendo infligge 1d4 danni e
ottiene un ammontare di Punti Ferita temporanei pari ai danni inflitti. La
creatura a cui il cacciasangue ha risucchiato il sangue è considerata
[risucchiata](/condizioni/risucchiato) 1 finché non riceve una guarigione (di
qualsiasi tipo o ammontare)
