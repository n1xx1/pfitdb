---
traits: [cn, piccola, aberrazione, acquatico]
source: Bestiario, pag. 217
original-name: TODO
original-srd: TODO
---

# Langusta

Le languste sono mostri acquatici simili a gamberi o astici giganti. Le enormi
chele di una langusta sono armi potenti, dotate di una stretta simile a una
morsa e della capacità di iniettare un potente veleno nelle sfortunate prede.
Anche se non sono in grado di parlare, le languste sono abbastanza intelligenti
da comprendere i linguaggi parlati dalle comunità umanoidi presenti nei loro
territori di caccia. A volte queste creature ascoltano le conversazioni per
individuare i luoghi migliori in cui tendere imboscate alle potenziali prede,
acquatiche o terrestri che siano, o puramente per divertirsi: le languste
trovano particolarmente piacevoli il suono delle voci più acute. In genere una
langusta va a caccia da sola, ma in certi casi le femmine formano un piccolo
sciame attorno a un singolo maschio per motivi riproduttivi, o anche da sole,
per allevare i cuccioli insieme. In quest'ultimo caso le femmine conducono
battute di caccia ad ampio raggio per riportare alle tane una quantità di cibo
sufficiente a nutrire tutti i cuccioli. Queste battute di caccia sono
particolarmente pericolose: a volte le languste si spingono a speronare i
pescherecci più piccoli per poi catturare i marinai caduti fuori bordo. Una
volta che una langusta ha scelto una certa linea d'azione, la porta a termine a
qualsiasi costo, anche se la sua esecuzione dovesse condurla alla morte. Più di
un sopravvissuto all'attacco di una langusta ha riferito che la creatura ha
allentato la sua presa stritolante solo dopo che il cervello le era scivolato
completamente fuori dal cranio fratturato, e che perfino esalando l'ultimo
respiro la creatura ha tentato un ultimo colpo potenzialmente mortale. Nella
stagione degli accoppiamenti, le femmine di langusta diventano leggermente più
prudenti e liberano le proprie vittime prima di mettere in pericolo se stesse e
la loro prole. Nonostante siano esseri intelligenti e protetti da tutti i tabù
morali del caso, spesso le languste finiscono sui piatti di dei cacciatori
umanoidi di terraferma come umani e hobgoblin. Secondo gli estimatori, la carne
di langusta avrebbe un sapore che varia dal dolce e delicato (nel caso delle
languste pescate nelle acque più fredde), a quello leggermente piccante (per le
languste delle acque più calde). Molti umanoidi civilizzati consapevoli
dell'intelligenza delle languste trovano disgustoso l'atto di cibarsene, ma
questo non scoraggia i nobili privi di scrupoli delle zone costiere, che
ritengono la carne di langusta una prelibatezza e sono disposti a pagare
profumatamente pur di averla. Per lo stesso motivo, i pescatori interessati
unicamente al profitto sono più che disponibili a dare la caccia a queste
pericolose creature, o meglio ancora, ad assoldare degli avventurieri ingenui
che compiano l'impresa al posto loro.

**[Ricordare Conoscenze - Aberrazione (Occultismo)](/azioni/abilita/ricordare-conoscenze)**:
CD 15

## Langusta - Creatura 1

**Percezione** +8; scurovisione

**Lingue** Comune (non può parlare nessun linguaggio)

**Abilità** Acrobazia +7, Atletica +4 (+8 per
[Nuotare](/azioni/abilita/nuotare))

**For** +1, **Des** +4, **Cos** +2, **Int** -3, **Sag** +1, **Car** +1

---

**CA** 20; **Temp** +7, **Rifl** +9, **Vol** +4

**PF** 17

**Frenesia Mortale** :R: **Innesco** La langusta è ridotta a 0 Punti Ferita.
**Effetto** La langusta effettua un [Colpo](/azioni/base/colpire) con l'artiglio
prima di morire.

---

**Velocità** 1,5 metri, nuotare 9 metri

**Mischia** :1: artiglio +9 \[+4/-1] ([accurata](/tratti/accurata)), **Danni**
1d6+1 taglienti più veleno di langusta e Afferrare

**Stritolare** :1: 1d6 contundenti, CD 17

**Veleno di Langusta** ([veleno](/tratti/veleno)) **Tiro Salvezza** CD 17
Tempra; **Durata Massima** 4 round; **Fase 1** 1d6 danni da veleno e
[indebolito](/condizioni/indebolito) 1 (1 round), **Fase 2** 1d6 danni da veleno
e indebolito 2 (1 round).
