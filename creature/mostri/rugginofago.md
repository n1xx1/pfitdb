---
traits: [n, media, aberrazione]
source: Bestiario, pag. 292
original-name: TODO
original-srd: TODO
---

# Rugginofago

I rugginofagi infestano i dungeon perduti, le caverne più profonde e le miniere abbandonate e sono l'anatema di ogni avventuriero che faccia affidamento sulla sua armatura, sulle armi e su tutti gli altri oggetti di metallo. Queste creature hanno uno strano aspetto: crescono fino a 1,5 metri di lunghezza e sono dotati di quattro zampe simili a quelle degli insetti e di una lunga coda che termina in un'appendice a quattro pale simile a una minuscola elica. Tuttavia, sono le loro antenne simili a piume a seminare il terrore nei cuori dei più agguerriti combattenti, poiché basta un singolo tocco di una di quelle antenne a ridurre anche gli strumenti più preziosi di un avventuriero in un inutile mucchio di ruggine. I rugginofagi non sono creature dall'indole aggressiva, ma sono voraci divoratori di oggetti ossidati: in pratica, si cibano della ruggine creata dalle loro antenne. Attaccano selvaggiamente qualsiasi cosa si frapponga tra loro e un possibile pasto e vagano costantemente alla ricerca di qualsiasi fonte di metallo. Un singolo rugginofago può essere distratto da un singolo oggetto ricco di metallo, ma generalmente queste creature circolano in gruppi di tre o più elementi, cosa che fa alzare drasticamente il prezzo della salvezza. I rugginofagi sono una terribile piaga per le comunità che vivono nelle zone minerarie. Se un gruppo di rugginofagi scopre una vena mineraria, presto saranno raggiunti da altri loro simili. A furia di indebolire le gallerie, attaccare i minatori e divorare la fonte di sostentamento dei cercatori, queste aberrazioni sono responsabili della creazione di molte città fantasma sui pendii montani.

**[Ricordare Conoscenze - Aberrazione (Occultismo)](/azioni/ricordare-conoscenze)**: CD 18

## Rugginofago - Creatura 3

**Percezione** +8; scurovisione, fiutare metalli 9 metri

**Abilità** Atletica +7 (+13 per [Disarmare](/azioni/disarmare) un oggetto di metallo)

**For** +0, **Des** +3, **Cos** +1, **Int** -4, **Sag** +1, **Car** +0

**Fiutare Metalli** Un rugginofago può fiutare i metalli come senso preciso.

***

**CA** 19; **Temp** +8, **Rifl** +10, **Vol** +6

**PF** 40

**Coda Sbilanciante** :r: **Innesco** Una creatura che porta un oggetto di metallo tenta di muoversi uscendo da un quadretto entro la portata della coda del rugginofago. **Effetto** Il rugginofago effettua un [Colpo](/azioni/colpire) con la voda contro la creatura innescante.

***

**Velocità** 10,5 metri, scalare 3 metri

**Mischia** :a: antenna +10 \[+5/+0] ([accurata](/tratti/accurata)), **Effetto** ruggine

**Mischia** :a: mandibole +8 \[+3/-2] ([accurata](/tratti/accurata)), **Danni** 1d10+4 perforanti

**Mischia** :a:  coda +8 \[+3/-2] ([accurata](/tratti/accurata)), **Danni** 1d4+2 contundenti più Gettare a Terra Migliorato

**Antenna Disarmante** :a: Il rugginofago tenta di [Disarmare](/azioni/disarmare) un oggetto di metallo impugnato da una creatura usando la sua antenna (con lo stesso modificatore del Colpo con l'antenna). ln caso di successo, l'oggetto è soggetto alla capacità Arrugginire del rugginofago (vedi sotto) oltre agli effetti di Disarmare, e se la prova per Disarmare è un successo critico, il rugginofago fa cadere l'oggetto a terra nel proprio spazio.

**Arrugginire** L'antenna di un rugginofago arrugginisce e corrode rapidamente il metallo. Se il rugginofago ha successo in un tentativo di Colpo con l'antenna o di Disarmare con la sua antenna, infligge 2d6 danni (raddoppiati in caso di colpo critico) a un oggetto di metallo che il bersaglio indossa o impugna, ignorandone la Durezza. Se il rugginofago colpisce un di metallo incustodito, l'oggetto subisce questi automaticamente. Se una creatura usa la reazione [Parare con lo Scudo](/feats/talenti-generici) con uno scudo di metallo contro un attacco di antenna, lo scudo è [rotto](/condizioni/rotto) automaticamente, ma nessun altro oggetto viene arrugginito da quell'attacco.
