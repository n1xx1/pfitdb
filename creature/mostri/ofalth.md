---
traits: [cm, grande, aberrazione]
source: Bestiario, pag. 256
original-name: TODO
original-srd: TODO
---

# Ofalth

Gli ofalth, creature che infestano i letamai e le fogne dei castelli, sono
ritenuti da alcuni dei cugini dei cumuli striscianti. Tuttavia, mentre questi
ultimi sono ammassi viventi di vegetazione fradicia, gli ofalth sono ammassi
viventi di un materiale molto meno gradevole: questi mostri hanno l'aspetto di
un groviglio di detriti umidi, deiezioni e immondizia. Sono alti circa 2,7
metri, hanno lunghe braccia tentacolari e gambe massicce. Non è facile
determinare dove finisce il corpo di un ofalth e dove comincia lo sgradevole
ammasso di liquami fognari in cui vivono. Gli ofalth vagano incessantemente tra
i cumuli di rifiuti in cerca di materia organica con cui placare la loro perenne
fame. Benché possiedano una mente limitata, queste creature mostrano comunque
una certa perversa curiosità. Non è raro che un ofalth si metta a sezionare una
preda, dopo che questa ha ceduto alla devastante malattia diffusa dal mostro
stesso (un morbo terribile e dal nome appropriato, che porta la vittima a
sanguinare dai pori). Quando un ofalth riesce a catturare una preda viva, può
spingersi perfino a torturarla, consumandone il corpo a brandelli mentre la
vittima implora pietà a gran voce. I territori degli ofalth tendono a
sovrapporsi a quelli degli otyugh, che li temono. E capitato che alcuni otyugh
si siano riuniti per sconfiggere un ofalth e divorarne le carni gommose, che
considerano una inebriante prelibatezza. Per contro, anche gli ofalth sembrano
apprezzare particolarmente gli otyugh e li smembrano pezzo dopo pezzo. Si dice
che alcuni ofalth mantengano in vita gli otyugh loro prigionieri per giorni, se
non addirittura per settimane, costringendoli a sopportare il fetore dolciastro
della loro stessa carne in decomposizione prima di divorarli.

**[Ricordare Conoscenze - Aberrazione (Occultismo)](/azioni/ricordare-conoscenze)**:
CD 27

## Ofalth - Creatura 10

**Percezione** +18; scurovisione

**Lingue** Comune (non può parlare nessuna lingua)

**Abilità** Atletica +23, Furtività +19 (+23 in rifiuti e spazzatura)

**For** +7, **Des** +3, **Cos** +6, **Int** -2, **Sag** +2, **Car** -2

**Cumulo di Rifiuti** Quando non è in pericolo, un ofalth può spendere 1 minuto
per adagiarsi in un cumulo di 3 metri che sembra un cumulo di rifiuti. Mentre lo
l'ofalth ottiene bonus di circostanza +2 a CA ma non può usare azioni di
[attacco](/tratti/attacco), di [maneggiare](/tratti/maneggiare) o di
[movimento](/tratti/movimento). Una creatura che entra nell'area del cumulo di
rifiuti o interagisce con il cumulo deve tentare un TS contro il fetore putrido
e la malattia piaghe luride dell'ofalth. Un ofalth può abbandonare questa forma
usando un'azione singola.

---

**CA** 31; **Temp** +22, **Rifl** +17, **Vol** +18

**PF** 170, immergersi nel rifiuti; **Immunità** [malattia](/tratti/malattia),
[veleno](/tratti/veleno)

**Fetore Putrido** ([aura](/tratti/aura)) 9 metri. Una creatura che entra
nell'aura deve superare un TS su Tempra con CD 28, altrimenti diventa
[nauseata](/condizioni/nauseato) 1 fino alla fine del proprio turno (più
[rallentata](/condizioni/rallentato) 1 fintanto che è nauseata in caso di
fallimento critico). Mentre si trova entro l'aura, una creatura influenzata
subisce penalità di circostanza -2 ai TS contro malattia e per recuperare dalla
condizione nauseato. Una creatura che supera il suo TS è temporaneamente immune
per 1 minuto.

**Immergersi nei Rifiuti** Un ofalth ottiene guarigione rapida 2 quando si trova
in un'area con un'alta concentrazione di detriti, spazzatura o escrementi, come
una discarica o una fogna.

---

**Velocità** 9 metri

**Mischia** :1: pugno +23 \[+18/+13] ([portata 3 metri](/tratti/portata)),
**Danni** 2d12+13 contundenti più piaghe luride

**Distanza** :1: lancio di putridume +19 \[+14/+9] (incremento di gittata 9
metri), **Danni** 2d10+7 contundenti più piaghe luride

**Piaghe Luride** ([malattia](/tratti/malattia)); **Tiro Salvezza** Tempra CD
26; **Fase 1** portatore senza effetti nocivi (1 giorno); **Fase 2** 2d8 danni
da sanguinamento [persistenti](/condizioni/danno-persistente) ogni ora e
[indebolito](/condizioni/indebolito) 1 (1 giorno); **Fase 3** 2d8 danni da
sanguinamento persistenti ogni ora e indebolito 2 (1 giorno)

## **Lanciatori di Immondizia**

Gli ofalth preferiscono restare nelle discariche e nelle fogne, non solo perché
in tali ambienti dispongono di un'inesauribile fonte di cibo, ma anche perché
reperiscono con facilità i rifiuti da scagliare contro i loro nemici. Un ofalth
incontrato fuori da quelle fetide aree non può effettuare attacchi a distanza
lanciando putridume, a meno che non se lo strappi di dosso dal corpo. Ogni volta
che lo fa, subisce 2d6 danni.
