---
traits: [cm, media, umanoide]
source: Bestiario, pag. 27
original-name: TODO
original-srd: TODO
---

# Arpia

Le arpie sono un osceno amalgama di umani e uccelli, creature simili a umani
selvaggi dotati di ali, artigli e bocche irte di zanne aguzze. Intonano canzoni
accattivanti per attirare le creature e ucciderle dopo averle ipnotizzate. Si
divertono a suscitare confusione e paura nelle loro prede prima di colpire,
convinte che questo dia un buon sapore alla carne. Le arpie possono mangiare la
maggior parte delle creature, ma prediligono di gran lunga le prede senzienti:
gli umani e gli elfi sono i loro preferiti. Sebbene le arpie divorino anche i
goblin quando hanno molta fame, non amano il loro sapore ed evitano dì
nutrirsene se possibile. Questo non è di grande conforto aì goblin, ovviamente,
che sono particolarmente terrorizzati dalle arpie. Poiché i loro nidi spesso
puzzano del sangue rappreso delle loro uccisioni e degli schizzi di guano, le
arpie emanano un odore marcatamente sgradevole che i viaggiatori più astuti
hanno imparato ad associare al pericolo. Le arpie che si avvicinano alla civiltà
si sforzano di mantenersi più pulite, anche se questi sforzi hanno risultati
contrastanti. Le arpie vivono in gruppi familiari o clan più estesi. Nonostante
la loro taglia sono creature leggere: sono alte 1,5 metri e pesano all'incirca
soltanto 45 chilogrammi. Anche se molte usano armi relativamente semplici,
alcune arpie sono orgogliose di apprendere e padroneggiare l'uso di strumenti da
guerra più complessi come le spade e le fionde. Quelle che padroneggiano l'uso
dell'arco, in particolare, sono spesso viste come eroine dalle loro simili e
come temibili nemici dalle loro vittime.

**[Ricordare Conoscenze - Umanoide (Società)](/azioni/ricordare-conoscenze)**:
CD 20

## Arpia - Creatura 5

**Percezione** +12; scurovisione

**Lingue** Comune

**Abilità** Acrobazia +13, Esibizione +14 (+16 canto), Inganno +13,
Intimidazione +11

**For** +1, **Des** +4, **Cos** +0, **Int** -1, **Sag** +1, **Car** +4

**Oggetti** randello

---

**CA** 22; **Temp** +9, **Rifl** +15, **Vol** +12

**PF** 68

---

**Velocità** 6 metri, volare 18 metri

**Mischia** :1: randello +12 \[+7/+2], **Danni** 1d6+4 contundenti

**Mischia** :1: grinfie +15 \[+11/+7] ([accurata](/tratti/accurata),
[agile](/tratti/agile)), **Danni** 2d6+4 taglienti

**Distanza** :1: randello +15 \[+10/+5] ([lancio 3 metri](/tratti/lancio)),
**Danni** 1d6+4 contundenti

**Canto Accattivante** :1: ([ammaliamento](/tratti/ammaliamento),
[concentrazione](/tratti/concentrazione),
[incapacitazione](/tratti/incapacitazione), [mentale](/tratti/mentale),
[primevo](/tratti/primevo), [uditivo](/tratti/uditivo)) L'arpia intona una
sinistra e struggente melodia. Ogni creatura che non sia un'arpia e si trovi
entro un'aura di 90 metri deve tentare un TS su Volontà con CD 21 per non essere
accattivata dal canto dell'arpia. L'effetto dura 1 round, ma se l'arpia usa di
nuovo questa capacità nel round successivo, estende la sua durata di 1 round per
tutte le creature influenzate. Una volta che una creatura ha superato un
qualsiasi TS contro il Canto Accattivante, è temporaneamente immune ai Canti
Accattivanti per 24 ore.

**Successo** La creatura non è influenzata.

**Fallimento** La creatura è [affascinata](/condizioni/affascinato) e deve
spendere ogni sua azione per muoversi avvicinandosi all'arpia più speditamente
possibile, evitando i pericoli evidenti. Se una creatura accattivata è adiacente
all'arpia, resta ferma e non agisce. Se attaccata dall'arpia, la creatura non è
più accattivata alla fine del turno dell'arpia.

**Fallimento Critico** Come nel fallimento, ma se attaccata dall'arpia, la
creatura può tentare un nuovo TS all'inizio del suo turno successivo, anziché
essere liberata alla fine del turno dell'arpia.
