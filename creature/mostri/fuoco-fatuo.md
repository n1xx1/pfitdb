---
traits: [cm, piccola, aberrazione, aria]
source: Bestiario, pag. 172
original-name: TODO
original-srd: TODO
---

# Fuoco Fatuo

I fuochi fatui, malevole sfere di luce colorata, infestano le paludi e le
foreste più remote, dove attirano i viaggiatori ignari verso i pericoli. I
fuochi fatui possono alterare il colore e l'intensità della luce che proiettano
e si divertono a imitare l'effetto di una lanterna ondeggiante o di una fiamma
lontana per allontanare i viaggiatori smarriti o disorientati fuori dai sentieri
più sicuri. Possono sopprimere la loro illuminazione del tutto per diventare
invisibili e amano farlo una volta che le loro vittime si sono smarrite
definitivamente e hanno capito che la luce ondeggiante in lontananza in realtà
non li sta conducendo in salvo. Anche da invisibile, tuttavia, un fuoco fatuo
raramente si allontana troppo dal suo bersaglio, in quanto si ciba del panico e
del terrore provato dalle sue vittime. Dietro al suo bagliore, il corpo di un
fuoco fatuo è una sfera spugnosa del diametro di circa 30 centimetri e di un
peso inferiore ai 2,5 chilogrammi. Sebbene la maggior parte dei fuochi fatui sia
semplicemente un globo trasparente e privo di tratti particolari, definito
soltanto dall'illuminazione mutevole che proietta, alcuni mostrano delle macchie
nere che li rendono simili a teschi se esaminati da vicino. I fuochi fatui non
hanno bisogno di nutrirsi fisicamente; anzi, sono privi della capacità di
assimilare qualsiasi tipo di materia; traggono tutto il sostentamento di cui
hanno bisogno dal terrore delle creature vicine. Per questo motivo amano
collaborare con quei non morti che suscitano terrore nelle loro vittime. I
fuochi fatui sono molto longevi, se non addirittura immortali, e hanno buona
memoria. Un fuoco fatuo intimidito o sconfitto può essere un'ottima fonte di
conoscenze e informazioni, anche se ottenere la collaborazione di un mostro
tanto sinistro non è un'impresa facile. I fuochi fatui vivono nelle paludi e
nelle foreste più desolate e solitamente sono attivi al crepuscolo e dopo il
tramonto. Tendono a non guidare le loro vittime verso aree immediatamente fatali
come un crepaccio e preferiscono quei pericoli dove le vittime soffriranno per
lungo tempo, come sacche di aria stantia o velenosa, banchi di sabbie mobili e
tane di mostri più grossi. Stando ai fuochi fatui, i vari tipi di paura hanno
sapori sottilmente diversi. La paura in agguato nella bocca dello stomaco che
erode chi capisce lentamente di essersi smarrito ha un sapore molto diverso
dall'improvvisa scossa di terrore che genera la prospettiva di una morte
imminente di fronte a un mostro torreggiante. Di conseguenza, i fuochi fatui
cercano di variare i modi in cui inducono terrore nelle loro prede, per essere
sicuri di non stancarsi mai di certi sapori della paura.

**[Ricordare Conoscenze - Aberrazione (Occultismo)](/azioni/abilita/ricordare-conoscenze)**:
CD 22

## Fuoco Fatuo - Creatura 6

**Percezione** +16; scurovisione

**Lingue** Aklo, Comune

**Abilità** Acrobazia +18, Furtività +16, Inganno +12, Intimidazione +12

**For** -5, **Des** +6, **Cos** +0, **Int** +2, **Sag** +4, **Car** +2

---

**CA** 27; **Temp** +10, **Rifl** +16, **Vol** +14

**PF** 50; **Immunità** magia

**Bagliore** ([aura](/tratti/aura), [luce](/tratti/luce)) 6 metri. Un fuoco
fatuo è di per sé naturalmente [invisibile](/condizioni/invisibile), ma
risplende di una luce colorata, proiettando luce intensa nell'aura e rendendosi
visibile.

**Immunità alla Magia** Un fuoco fatuo è immune a tutti gli incantesimi eccetto
_[dardo incantato](/incantesimi/dardo-incantato),
[labirinto](/incantesimi/labirinto), [luminescenza](/incantesimi/luminescenza)_
e _[polvere luccicante](/incantesimi/polvere-luccicante)_.

---

**Velocità** volare 15 metri

**Mischia** :1: folgore +17 \[+12/+7] ([elettricità](/tratti/elettricita),
[magico](/tratti/magico)), **Danni** 2d8+4 da elettricità

**Nutrirsi di Paura** :1: ([concentrazione](/tratti/concentrazione));
**Requisito** Un nemico è sotto un effetto di [paura](/tratti/paura) o è
[morente](/condizioni/morente) entro 4,5 metri dal fuoco fatuo. **Effetto** Il
fuoco fatuo si nutre del terrore della creatura. Recupera 2d4 Punti Ferita e se
si era Oscurato, il suo bagliore si riaccende. Un fuoco fatuo può effettuare
questa azione soltanto una volta per round.

**Oscurarsi** :1: ([concentrazione](/tratti/concentrazione)) Il fuoco fatuo
estingue il suo bagliore e diventa [invisibile](/condizioni/invisibile). Può
terminare questo effetto con un altro uso di questa azione. Se usa il suo
attacco di folgore mentre è invisibile, la scarica di elettricità consente a un
qualsiasi osservatore di determinare la sua posizione, rendendo il fuoco fatuo
solo [nascosto](/condizioni/nascosto) a tutti gli osservatori finché non si
muove.
