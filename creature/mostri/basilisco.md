---
traits: [n, media, bestia]
source: Bestiario, pag. 37
original-name: TODO
original-srd: TODO
---

# Basilisco

Il basilisco è un rettile a otto zampe dotato di un'indole maligna e della
capacità di tramutare le creature in pietra con lo sguardo. Le leggende popolari
sostengono che, similmente alla cockatrice, i primi basilischi nacquero da uova
fibrose deposte da serpenti e covate da galline, ma non c'è nulla nella
fisiologia del basilisco che induca a prestare fede a tali dicerie. I basilischi
preferiscono cibarsi di carne pietrificata. Una volta tramutata in pietra la
vittima, il basilisco ne mastica il corpo fossilizzato con le sue fauci poderose
e lascia che i potenti acidi contenuti nel suo stomaco facciano il resto. Questo
processo digestivo è estremamente lento e inefficiente e rende il basilisco
talmente letargico da farlo apparire pietrificato a sua volta. Questo fenomeno
ha generato il detto "lento come un basilisco con la pancia piena". Sicuramente
i basilischi sono famosi per l'andatura lenta e la pigrizia, ma un predatore che
può tramutare in pietra le sue vittime soltanto guardandole non ha un grande
bisogno di velocità. Un basilisco adulto è lungo quasi 4 metri dalla testa alla
coda e pesa circa 150 chilogrammi. Quando si muovono, questi rettili emettono
dei sibili che si trasformano in gorgogli gutturali quando sono agitati. Benché
di norma i basilischi siano creature solitarie che si incontrano solo per
accoppiarsi e deporre le uova, di tanto in tanto giungono notizie di regioni
invase da un numero insolitamente elevato di esemplari. Il motivo di questi
strani raduni di basilischi è sconosciuto. Le faine e i furetti sono
inspiegabilmente immuni allo sguardo dei basilischi e a volte si introducono
nelle loro tane mentre i genitori sono fuori a caccia per mangiare le loro uova
o i cuccioli appena nati. Alcune leggende suggeriscono che il sangue di
basilisco possa trasformare la comune pietra in un altro materiale, ma è
probabile che i testimoni in realtà abbiano assistito al risanamento di creature
o parti del corpo precedentemente pietrificate.

**[Ricordare Conoscenze - Bestia (Arcano, Natura)](/azioni/abilita/ricordare-conoscenze)**:
CD 20

## Basilisco - Creatura 5

**Percezione** +11; scurovisione

**Abilità** Atletica +13, Furtività +8

**For** +4, **Des** -1, **Cos** +5, **Int** -3, **Sag** +2, **Car** +1

---

**CA** 22; **Temp** +14, **Rifl** +8, **Vol** +11

**PF** 75

**Occhiata Pietrificante** :R: ([arcano](/tratti/arcano), [aura](/tratti/aura),
[trasmutazione](/tratti/trasmutazione), [visivo](/tratti/visivo)); **Innesco**
Una creatura situata entro 9 metri e che il basilisco sia in grado di vedere
inizia il suo turno. **Effetto** ll bersaglio deve effettuare un TS su Tempra
con CD 20. Se lo fallisce, è [rallentata](/condizioni/rallentato) 1 per 1 minuto
a causa del suo corpo che si irrigidisce lentamente.

---

**Velocità** 6 metri

**Mischia** :1: fauci +15 \[+10/+5], **Danni** 2d8+4 perforanti

**Sguardo Pietrificante** :2: ([arcano](/tratti/arcano),
[concentrazione](/tratti/concentrazione),
[incapacitazione](/tratti/incapacitazione),
[trasmutazione](/tratti/trasmutazione), [visivo](/tratti/visivo)); Il basilisco
fissa una creatura situata entro 9 metri che esso sia in grado di vedere. Quella
creatura deve tentare un TS su Tempra con CD 22. Se lo fallisce e non è stata
già rallentata da Occhiata Pietrificante o da questa capacità, diventa
[rallentata](/condizioni/rallentato) 1. Se la creatura era già stata rallentata
da questa capacità o da Occhiata Pietrificante, un TS fallito rende la creatura
[pietrificata](/condizioni/pietrificato) permanentemente.

Una creatura pietrificata in questo modo che sia rivestita (e non semplicemente
spruzzata) di sangue fresco di basilisco (prelevato da un basilisco che non sia
morto da più di 1 ora) è immediatamente ripristinata in una creatura di carne.
Un singolo basilisco contiene abbastanza sangue da rivestire 1d3 creature Medie
in questo modo.
