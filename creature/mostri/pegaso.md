---
traits: [nb, grande, bestia]
source: Bestiario, pag. 268
original-name: TODO
original-srd: TODO
---

# Pegaso

Il pegaso è un cavallo alato molto apprezzato come cavalcatura volante.
Sfortunatamente per tutti coloro che desiderano un pegaso addomesticato, queste
creature hanno un'indole selvaggia e non accettano volentieri un cavaliere,
anche se dotato di nobili intenti. I pegasi si oppongono attivamente a chiunque
tenti di montarli o alle creature malvagie che tentano di controllarli e tentano
in continuazione di disarcionare un cavaliere indesiderato. Un tipico pegaso è
alto 1,8 metri al garrese, pesa 750 chilogrammi e ha un'apertura alare di 6
metri. I pegasi sono bestie estremamente intelligenti, molto orgogliose e
caratterizzate da un profondo senso dell'onore. Il modo più efficace per
avvicinare un pegaso è parlargli con gentilezza e offrirgli dei doni degni di
una creatura di tale nobiltà. I potenziali cavalieri che richiedono i loro
servigi per cause degne o imprese virtuose avranno meno difficoltà nell'ottenere
i loro favori. In ogni caso, i pegasi non accettano mai morso e briglie, né
tantomeno la sella, sia per ragioni pratiche (le normali selle per cavalli
interferiscono con il movimento delle ali), sia per l'alta opinione che hanno di
se stessi. Nelle terre selvagge, i pegasi vivono in piccoli branchi e
stabiliscono i loro territori sui rilievi montuosi più remoti, dove si sentono
più al sicuro da cacciatori e razziatori. Maturano con la stessa velocità dei
cavalli e possono perfino riprodursi con gli altri equini, anche se la prole
risultante da tali unioni è generalmente un puledro più simile al meno magico
dei due genitori. In alcuni rari casi, l'unione tra un pegaso e un unicorno può
generare un unicorno alato, dotato delle caratteristiche di entrambi i genitori
e di un eccezionale senso della giustizia. Nelle vene di alcuni pegasi scorre il
sangue di possenti ed eroici antenati. Questi campioni della loro razza dedicano
le loro lunghe vite alla causa della giustizia. Sono dotati di potenti capacità
magiche che li sostengono nei combattimenti, come la resistenza al fuoco e al
veleno, l'immunità alla pietrificazione e zoccoli che sferrano attacchi sacri.

**[Ricordare Conoscenze - Bestia (Arcano, Natura)](/azioni/ricordare-conoscenze)**:
CD 18

## Pegaso - Creatura 3

**Percezione** +12; fiuto (impreciso) 9 metri, visione crepuscolare

**Lingue** Comune (non può parlare nessuna lingua)

**Abilità** Acrobazia +11, Atletica +10

**For** +3, **Des** +4, **Cos** +2, **Int** +0, **Sag** +2, **Car** +3

---

**CA** 19; **Temp** +9, **Rifl** +11, **Vol** +7

**PF** 55

**Disarcionare** :R: CD 19

---

**Velocità** 12 metri, volare 24 metri

**Mischia** :1: zoccolo +10 \[+5/+0], **Danni** 1d8+5 contundenti

**Mischia** :1: ala +10 \[+6/+2] ([agile](/tratti/agile)), **Danni** 1d6+5
contundenti

**Cavalcatura Assistita** :1: **Requisito** Il pegaso [Vola](/azioni/volare)
senza un nessun cavaliere. **Effetto** II pegaso Vola. ln un qualsiasi punto
durante il movimento, può consentire a una creatura adiacente consenziente di
[Montarlo](/azioni/montare). Quella creatura deve usare una reazione per farlo.

**Galoppo** :2: Il pegaso usa 2 azioni di movimento, ognuna delle quali può
essere [Avanzare](/azioni/avanzare) o [Volare](/azioni/volare). Ottiene bonus di
circostanza +6 metri alle sue Velocità durante un Galoppo.
