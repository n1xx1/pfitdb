---
family: dinosauro
traits: [n, mastodontica, animale, dinosauro]
source: Bestiario, pag. 103
original-name: TODO
original-srd: TODO
---

# Tirannosauro

Il tirannosauro, riconosciuto da tutti come il re dei dinosauri, è un gigantesco predatore dalla bocca smisurata ed erta di letali zanne affilate. I tirannosauri, bestie ruggenti spinte dalla furia e dalla fame, sono carnivori audaci e senza paura pronti a sbranare a morsi le prede più grandi e a inghiottire quelle più piccole (come per esempio la maggior parte degli umanoidi) in un sol boccone. Sebbene possano cibarsi anche di carogne, i tirannosauri prediligono le prede vive. I tirannosauri si ergono su due grosse zampe posteriori, che consentono loro di correre velocemente, e sfruttano la grossa coda di cui dispongono per mantenere uno straordinario equilibrio. Sebbene le loro piccole zampe anteriori siano poco utili, se non per bloccare una preda sul posto mentre i predatori affondano nella sua carne le sue temibili zanne, anche quegli arti anteriori sono dotate di artigli lunghi svariati centimetri. Un singolo tirannosauro è già in sé una creatura temibile, ma a volte queste creature vanno a caccia anche in branco per abbattere una preda gigantesca. Soltanto le creature più potenti possono addestrare con efficacia un tirannosauro, e riescono a farlo soltanto garantendo a queste bestie fameliche una dieta regolare di carne. Alcune tribù di giganti, specialmente di ciclopi o di altri abitanti meno noti delle terre primeve, a volte addestrano i tirannosauri come cavalcature o bestie da guerra. In altri luoghi, gli xulgath gettano in pasto i loro prigionieri a questi possenti dinosauri come parte delle pratiche di esecuzione o di rituali sacrificali. Alcuni culti xulgath arrivano perfino a venerare i tirannosauri come incarnazioni dei loro violenti semidei. Da parte loro, i tirannosauri che si sono abituati a ricevere i pasti in questo modo si comportano straordinariamente bene nei confronti dei loro custodi e di chi li sfama. Un tirannosauro è lungo 15 metri e pesa 7 tonnellate o più. Altre varianti di tirannosauri includono i dinosauri leggermente più piccoli come l'allosauro, o perfino più grossi come il famelico giganotosauro. Perfino i tirannosauri più piccoli, come il nanotiranno, non scendono mai a una taglia inferiore a quella Grande, ma nonostante questa statura ridotta, non sono meno feroci. Chi presume che un nanotiranno sia "più sicuro" da addestrare farà bene a ricredersi!

**[Ricordare Conoscenze - Animale (Natura)](/azioni/ricordare-conoscenze)**: CD 27

## Tirannosauro - Creatura 10

**Percezione** +19; fiuto (impreciso) 9 metri, visione crepuscolare

**Abilità** Acrobazia +15, Atletica +24

**For** +8, **Des** +1, **Cos** +5, **Int** -4, **Sag** +3, **Car** +0

***

**CA** 29; **Temp** +21, **Rifl** +15, **Vol** +19

**PF** 180

***

**Velocità** 12 metri

**Mischia** :a: fauci +22 \[+17/+12] ([micidiale 1d12](/tratti/micidiale), [portata 6 metri](/tratti/portata)), **Danni** 2d12+12 perforanti più Afferrare

**Mischia** :a: piede +22 \[+17/+12] ([portata 4,5 metri](/tratti/portata)), **Danni** 2d10+12 contundenti

**Immobilizzare Preda** :r:   **Innesco** Il tirannosauro colpisce in modo critico un avversario Grande o più piccolo con il piede. **Effetto** La creatura colpita dal piede cade a terra [prona](/condizioni/prono) e tirannosauro usa il suo piede per bloccare la creatura sul posto. Fintanto che il tirannosauro non si muove dalla sua posizione, la creatura immobilizzata è [Afferrata](/condizioni/afferrato). Un tirannosauro ottiene bonus di circostanza +2 per attaccare una creatura che ha immobilizzato in questo modo, ma non può usare Inghiottire sul bersaglio a meno che non usi prima le sue fauci per Afferrare la vittima.

**Inghiottire** :a: ([attacco](/tratti/attacco)) Media, 3d6+8 contundenti, Rottura 26

**Scagliare in Aria** :a: **Requisiti** Una creatura è Afferrata dalle fauci del tirannosauro. **Effetto** Il tirannosauro scaglia in aria la creatura fino a 3 metri più in alto della sua bocca e fino a 6 metri di distanza. La creatura cade di 7,5 metri (ammesso che il tirannosauro la scagli più in alto che può) e subisce i danni da caduta di conseguenza. Se la creatura scagliata atterra su un'altra creatura, la creatura su cui atterra subisce Io stesso ammontare di danni contundenti. La creatura su cui atterra può tentare un TS base su Riflessi con CD 23.

**Travolgere** :aaa: Enorme o inferiore, piede, CD 29
