---
traits: [nm, media, aberrazione]
source: Bestiario, pag. 251
original-name: TODO
original-srd: TODO
---

# Nilith

Un nilith, una creatura snella e scura, è simile a un bradipo glabro ed
emaciato. Queste pericolose e temibili creature hanno gli occhi rossi e
brillanti, artigli micidiali e una bocca erta di denti appuntiti come aculei. I
nilith si nutrono delle emozioni, delle paure e anche della carne degli esseri
viventi e, stando alle leggende, chi fa un incubo in cui compaiono queste
creature è destinato prima o poi a essere divorato da loro. I nilith provano un
piacere sfrenato nel tormentare le creature più virtuose e spesso si concentrano
sulle prede più pie e integerrime, delle quali assorbono le paure più recondite
e i pensieri peggiori, per poi esultare nel conseguente terrore che provocano in
loro. Molto spesso questi spregevoli manipolatori cercano di spingere le proprie
vittime alla pazzia o addirittura al suicidio. Molti nilith non hanno però la
pazienza di dedicare abbastanza tempo a un singolo individuo per farlo crollare
completamente: quando il nilith si stanca del suo giocattolo e si annoia con
quei pensieri e quelle paure specifiche, uccide la sua preda per poi nutrirsi
delle sue carni e passare alla vittima successiva. I nilith sono in realtà
estensioni di creature molto più letali che vivono in una dimensione remota,
oltre i sogni: in un certo senso i nilith sono poco più di macchine che
alimentano a distanza queste entità aliene sconosciute a cui sono collegati. Gli
studiosi e i viaggiatori dimensionali hanno tentato di scoprire l'esatto
meccanismo di questo misterioso legame, ma devono ancora riuscire a decifrare la
verità. In verità, molti di coloro che indagano sulla natura del legame dei
nilith impazziscono prima di avvicinarsi a una qualsiasi soluzione. Lo strano
legame che li vincola a esseri di altri mondi potrebbe spiegare la longevità di
queste creature: si vocifera infatti che i nilith possano vivere per migliaia di
anni. Fortunatamente per gli altri, i nilith sono creature solitarie che odiano
la compagnia dei propri simili, probabilmente perché questi araldi degli incubi
non desiderano in alcun modo assaggiare gli orrori che solitamente infliggono
agli altri.

**[Ricordare Conoscenze - Aberrazione (Occultismo)](/azioni/ricordare-conoscenze)**:
CD 27

## Nilith - Creatura 10

**Percezione** +19; scurovisione

**Lingue** Aklo, Comune; telepatia 9 metri

**Abilità** Acrobazia +21, Atletica +17, Furtività +21, Intimidazione +23,
Occultismo +19, Sopravvivenza +17

**For** +3, **Des** +5, **Cos** +4, **Int** +3, **Sag** +3, **Car** +5

---

**CA** 32; **Temp** +17, **Rifl** +20, **Vol** +20

**PF** 150; **Resistenze** fisico 5 (tranne argento), mentale 10

---

**Velocità** 7,5 metri, scalare 9 metri

**Mischia** :1: artiglio +23 \[+19/+15] ([accurata](/tratti/accurata),
[agile](/tratti/agile), [magico](/tratti/magico)), **Danni** 2d10+9 taglienti
più Afferrare

**Mischia** :1: zanne +23 \[+18/+13] ([accurata](/tratti/accurata),
[magico](/tratti/magico)), **Danni** 2d12+9 perforanti

**Incantesimi Innati Occulti** CD 29; **5°**
_[allucinazione](/incantesimi/allucinazione),
[sonda mentale](/incantesimi/sonda-mentale)_; **4°**
_[confusione](/incantesimi/confusione),
[disperazione opprimente](/incantesimi/disperazione-opprimente),
[incubo](/incantesimi/incubo), [intermittenza](/incantesimi/intermittenza),
[invisibilità](/incantesimi/invisibilita)_ (a volontà, solo se stesso),
_[messaggio onirico](/incantesimi/messaggio)_; **3°**
_[leggere nella mente](/incantesimi/leggere-nella-mente)_ (a volontà);
**Trucchetti (5°)** _[leggere aura](/incantesimi/leggere-aura),
[mano magica](/incantesimi/mano-magica), [messaggio](/incantesimi/messaggio),
[scudo](/incantesimi/scudo)_

**Stritolamento Mentale** :1: ([ammaliamento](/tratti/ammaliamento),
[mentale](/tratti/mentale), [occulto](/tratti/occulto)); **Requisiti** Il nilith
ha [afferrato](/condizioni/afferrato) una creatura. **Effetto** Il nilith si
protende nella mente della creatura afferrata e vi inserisce delle immagini
scollegate delle peggiori paure e degli incubi della creatura. La creatura
afferrata subisce 6d6 danni mentali (TS base su Volontà con CD 31). ln caso di
fallimento critico, il bersaglio è anche influenzato da un effetto di
_[regressione mentale](/incantesimi/regressione-mentale)_ e deve tentare un TS
su Volontà contro quell'effetto.
