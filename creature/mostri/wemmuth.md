---
traits: [nm, enorme, vegetale]
source: Bestiario, pag. 332
original-name: TODO
original-srd: TODO
---

# Wemmuth

I wemmuth, fertilizzati da grandi quantità di sangue versato come quello che
bagna i campi di battaglia più cruenti o le regioni devastate dalla guerra
attorno alle città assediate, sono orrendi grovigli di rampicanti che traggono
sostentamento dalle sofferenze dei mortali, bevendo il sangue come fosse acqua.
Queste creature, dotate di un'intelligenza rudimentale e di una sete di sangue
inestinguibile, possono restare in attesa per gran parte della loro vita,
crescendo fino a raggiungere dimensioni incredibili sul terreno insanguinato
delle loro macabre dimore. Anche se i rampicanti che compongono il corpo di un
wemmuth siano a malapena più spessi di una corda, un singolo wemmuth adulto è
composto di 6 tonnellate di rampicanti, quanto basta da coprire una distanza di
1.800 metri se tesi da un capo all'altro in una singola linea retta. I wemmuth
tuttavia non si districano mai in questo modo: preferiscono invece formare
enormi cumuli larghi circa 4,5 metri e altrettanto spessi. Sebbene i wemmuth
vengano spesso avvistati mentre sono immersi nel torpore, l'odore del sangue è
sufficiente a risvegliare in loro una frenesia violenta. La creatura condensa
tutta la sua massa in una sfera di spine acuminate e rampicanti sferzanti simile
a un orrendo groviglio delle dimensioni di un elefante. I wemmuth sollevano da
terra senza difficolta rocce o alberi interi e li incorporano nella loro massa
animata, usando tali oggetti per rafforzare le loro difese contro molte forme di
attacco o scagliandoli contro nemici più lontani con terrificante precisione.
C'è chi ipotizza che i wemmuth siano una forma di corruzione diabolica
sguinzagliata su Golarion dal Casato Thrune del Cheliax, forse come tattica di
contro i loro rivali. I nobili più influenti di Nirmathas e Molthune si accusano
a vicenda della creazione dei wemmuth: Nirmathas cita gli stretti legami di
Molthune con il Cheliax infernale e Molthune incolpa la magia primeva
comunemente usata dai molti druidi e ranger di Nirmathas. Varie storie varisiane
parlano di creature che corrispondono da vicino alla descrizione dei wemmuth
mentre tentano di catturare un famoso ingannatore popolare, mentre i crociati di
Mendev sono convinti che i wemmuth siano una piaga scatenata su Golarion da
Deskari, che un tempo era il signore demoniaco delle locuste prima della sua
sconfitta per mano di un gruppo di eroi mortali.

**[Ricordare Conoscenze - Vegetale (Natura)](/azioni/abilita/ricordare-conoscenze)**:
CD 34

## Wemmuth - Creatura 15

**Percezione** +25; percezione tellurica (impreciso) 18 metri, scurovisione

**Lingue** Aklo, Silvano (non può parlare nessun linguaggio)

**Abilità** Atletica +30, Furtività +30, Inganno +28, Sopravvivenza +27

**For** +8, **Des** +6, **Cos** +6, **Int** -2, **Sag** +4, **Car** +2

---

**CA** 37; **Temp** +27, **Rifl** +27, **Vol** +24

**PF** 335, sanguisuga; **Debolezze** freddo 20, taglienti 15

---

**Velocità** 7,5 metri, scalare 7,5 metri, scavare 7,5 metri

**Mischia** :1: schianto +29 \[+24/+19] ([fatale d12](/tratti/fatale),
[portata 4,5 metri](/tratti/portata), [spazzare](/tratti/spazzare)), **Danni**
4d12+10 contundenti più Afferrare Migliorato

**Distanza** :1: macigno +27 \[+22/+17] ([fatale d12](/tratti/fatale),
incremento di gittata 18 metri), **Danni** 4d10+10 contundenti

**Avviluppare** **:2:** CD 37, 4d8 contundenti, [Sfuggire](/azioni/sfuggire) CD
35, Rottura 36

**Sanguisuga** :R: **Innesco** Il wemmuth infligge danni a una creatura con
Stritolare. **Effetto** Il wemmuth si cura di un ammontare di Punti Ferita pari
alla metà dei danni totali inflitti da Stritolare.

**Stritolare** :1: 2d12+10, CD 37

**Massa Spinosa** Ogni volta che una creatura entro 3 metri effettua un attacco
in mischia contro un wemmuth o usa Acrobazia per
[Destreggiarsi](/azioni/destreggiarsi) nel suo spazio, quella creatura subisce
1d12+10 danni perforanti.
