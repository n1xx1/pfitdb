---
family: drago-metallico
traits: [non comune, lb, mastodontica, drago, freddo]
source: Bestiario, pag. 126
original-name: TODO
original-srd: TODO
---

# Drago d'Argento Antico

I draghi d'argento sono i più cavallereschi tra i draghi; usano come armi solo
il gelo e il freddo e sono in grado di camminare sulle nuvole. Vivono sui picchi
innevati delle montagne più alte o nelle più profonde e ripide vallate invase
dalla nebbia. In genere stabiliscono le loro tane nelle regioni montuose, ma la
loro sete di giustizia li porta a viaggiare nei luoghi più diversi e remoti,
spesso anche fin nel cuore di quei territori dominati dai malvagi. Questi
modelli esemplari di rettitudine dimostrano una determinazione incrollabile
nell'aiutare i deboli, impartire la giustizia e sconfiggere il male. I draghi
d'argento sono esseri agili e sinuosi. Le loro livree sembrano in tutto e per
tutto delle lucenti armature, cosa che ha alimentato la credenza popolare
secondo cui i draghi d'argento sarebbero i paladini della razza draconica. Lo
zelo con cui i draghi d'argento cercano, affrontano e sconfiggono il male è
straordinario anche per il resto dei draghi metallici: ogni drago d'argento
rispetta un suo rigido codice d'onore, generalmente tramandato di generazione in
generazione. In alcuni casi il codice viene appreso invece da un fidato mentore,
che può essere un altro drago d'argento o un drago d'oro. Invecchiando, i draghi
d'argento aderiscono al loro codice con zelo ancora maggiore, spesso aggiungendo
clausole nuove e più restrittive al sistema di principi che ida il loro com
ortamento. I draghi d'argento sono incredibilmente altruistici e in- contrano
regolarmente gli abitanti delle società buone, di cui si considerano guide e
protettori. Oltre a contrastare le effettive minacce delle forze del male, i
draghi d'argento si sforzano anche di impedire che il male possa mettere radici,
assicurandosi che i mortali posti sotto la loro protezione siano ben nutriti,
istruiti e trattati con dignità. Anche se a volte possono sembrare dei fanatici
o perfino impazienti di scagliarsi in guerra contro il male, i draghi d'argento
sanno che il modo migliore per liberare il mondo dalla corruzione è eliminare i
conflitti e le disillusioni alla radice anziché aspettare passivamente che
questi problemi crescano fino a diventare ingestibili. I draghi d'argento
possono essere vendicativi, ma sanno anche essere clementi; i malfattori che
vogliono riparare ai propri peccati e cambiare vita trovano nei draghi d'argento
un sostegno saldo e prezioso. Molti draghi d'argento sono dotati anche di un
forte spirito religioso e venerano divinità come Iomedae, Sarenrae e altre
divinità collegate alla giustizia, alla virtù e alla redenzione.

**[Ricordare Conoscenze - Drago (Arcano)](/azioni/abilita/ricordare-conoscenze)**:
CD 41

## Drago d'Argento Antico - Creatura 19

**Percezione** +32; fiuto (impreciso) 18 metri, scurovisione, vista nella nebbia

**Lingue** Auran, Comune, Draconico, Nanico, Silvano

**Abilità** Acrobazia +27, Atletica +38, Diplomazia +34, Intimidazione +37,
Medicina +33, Religione +32, Società +30

**For** +9, **Des** +4, **Cos** +5, **Int** +5, **Sag** +5, **Car** +7

**Vista nella Nebbia** Il drago d'argento ignora la condizione di
[occultato](/condizioni/occultato) dovuta alla nebbia e alle nuvole.

---

**CA** 45; **Temp** +34, **Rifl** +31, **Vol** +34; status +1 a tutti i TS
contro magia

**PF** 410; **Immunità** [freddo](/tratti/freddo),
[paralizzato](/condizioni/paralizzato), [sonno](/tratti/sonno): **Debolezze**
fuoco 15

**Aura di Freddo** ([aura](/tratti/aura), [freddo](/tratti/freddo)) 4,5 metri,
3d6 danni da freddo. Il drago d'argento può attivare o disattivare quest'aura
con un'azione singola che possiede il tratto
[concentrazione](/tratti/concentrazione), e può scegliere di non influenzare gli
alleati entro di essa.

**Presenza Terrificante** ([aura](/tratti/aura), [emozione](/tratti/emozione),
[paura](/tratti/paura), [mentale](/tratti/mentale)) 27 metri, CD 40

**Deviazione d'Ala** :R: **Innesco** Il drago d'argento è bersagliato da un
attacco. **Effetto** Il drago alza la sua ala e ottiene bonus di circostanza +2
a CA contro l'attacco innescante. Se il drago sta [Volando](/azioni/volare),
scende di 3 metri dopo che l'attacco è stato completato.

**Riflettere Incantesimo** :R: **Innesco** Il drago d'argento supera in modo
critico un tiro salvezza contro un incantesimo, oppure un incantatore che cerca
di bersagliare il drago fallisce il tiro per colpire in modo critico.
**Effetto** L'incantesimo viene riflesso sull'incantatore, con per l'effetto di
_[riflettere incantesimo](/incantesimi/riflettere-incantesimo)_.

---

**Velocità** 18 metri, volare 54 metri; camminare sulle nuvole

**Mischia** :1: fauci +37 \[+32/+27] ([freddo](/tratti/freddo),
[magico](/tratti/magico), [portata 6 metri](/tratti/portata)), **Danni** 4d10+17
perforanti più 4d6 da freddo

**Mischia** :1: artiglio +37 \[+33/+29] ([agile](/tratti/agile),
[magico](/tratti/magico), [portata 4,5 metri](/tratti/portata)), **Danni**
4d8+17 taglienti

**Mischia** :1: coda +35 \[+30/+25] ([magico](/tratti/magico),
[portata 7,5 metri](/tratti/portata)), **Danni** 3d10+15 contundenti

**Incantesimi Innati Arcani** CD 40; **1°**
_[individuazione dell'allineamento](/incantesimi/individuazione-dellallineamento)_
(solo malvagio)

**Camminare sulle Nuvole** Il drago d'argento può camminare sulle nuvole o sulla
nebbia come se si trattasse di terreno solido.

**Frenesia Draconica** :2: Il drago effettua due Colpi con l'artiglio e un Colpo
con la coda in qualsiasi ordine.

**Impeto Draconico** Il drago ricarica il suo Soffio ogni volta che mette a
segno un colpo critico con un Colpo.

**Soffio** :2: Il drago d'argento soffia in uno dei due modi seguenti. Il drago
non può usare di nuovo il Soffio per 1d4 round.

- **Gelo** ([arcano](/tratti/arcano), [freddo](/tratti/freddo),
  [invocazione](/tratti/invocazione)); Il drago soffia una nube di gelo in un
  cono di 15 metri che infligge 20d6 danni da freddo (TS base su Riflessi con CD
  42).
- **Gas Paralizzante** ([ammaliamento](/tratti/ammaliamento),
  [arcano](/tratti/arcano), [incapacitazione](/tratti/incapacitazione)); Il
  drago soffia un getto di gas paralizzante. Ogni creatura entro un cono di 15
  metri deve superare un TS su Tempra con CD 42, altrimenti è
  [paralizzata](/condizioni/paralizzato) per 1 round (o paralizzata per 3 round
  in caso di fallimento critico).
