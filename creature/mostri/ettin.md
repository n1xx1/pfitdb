---
traits: [cm, grande, gigante, umanoide]
source: Bestiario, pag. 161
original-name: TODO
original-srd: TODO
---

# Ettin

Non sempre due teste sono meglio di una, e gli ettin, giganti rozzi e violenti,
ne sono la prova. L'origine di questi bruti a due teste è sconosciuta, ma ben
pochi di fronte a un ettin si mettono a riflettere sulle sue origini: in
occasione di questi incontri la priorità della maggior parte delle creature è
scappare, impresa non facile, data la famigerata vigilanza degli ettin. Almeno
in questo, effettivamente, due teste sono meglio di una: gli ettin vengono
regolarmente impiegati negli eserciti di giganti e di orchi come sentinelle e
guardiani. I vantaggi di una compagnia di vigilanza formata da ettin sono ovvi:
avendo un solo stomaco, un ettin richiede la stessa quantità di cibo di un ogre,
ma le sue due paia di occhi gli permettono di controllare un'area di ampiezza
doppia. Inoltre, un ettin non si lamenta mai per la solitudine. Le due teste
degli ettin amano bisticciare e chiacchierare tra loro, e anche se non fanno che
litigare, nessuna delle due può concepire di vivere senza l'altra. Analogamente
a una coppia di gemelli, un ettin possiede due menti autonome, ma ognuna
considera la vita dell'altra come irrinunciabilmente legata alla sua. Gli ettin
non sembrano derivare da una singola stirpe di giganti; somigliano anzi a un
miscuglio di molte razze. Le loro zanne sembrerebbero provenire dalla razza
orchesca, ma la taglia e lo scarso acume che li caratterizzano li avvicinano ai
giganti delle colline. Benché sovrastino nettamente i goblin e gli hobgoblin in
termini di dimensioni, presso le loro tribù gli ettin si sentono perfettamente a
loro agio e spesso accettano incarichi di sorveglianza o fungono da retroguardia
delle loro truppe. L'affinità degli ettin con un'ampia varietà emerge
chiaramente anche dal loro linguaggio: è un miscuglio di Goblin, Jotun e
Orchesco che pronunciano con una dizione appena sufficiente a comprendere il
senso generale delle loro brevi frasi e dei loro detti biascicati... anche se
generalmente chi si trova a conversare con un ettin si limita ad annuire a
prescindere. Questi mostri sono noti per avere poca pazienza e a dispetto della
loro acuta percezione visiva, quando si tratta di mantenere in vita gli alleati
si dimostrano alquanto miopi.

**[Ricordare Conoscenze - Umanoide (Società)](/azioni/abilita/ricordare-conoscenze)**:
CD 22

## Ettin - Creatura 6

**Percezione** +16; visione crepuscolare

**Lingue** miscuglio di Goblin, Jotun e Orchesco

**Abilità** Atletica +16, Intimidazione +10

**For** +6, **Des** -1, **Cos** +4, **Int** -2, **Sag** +2, **Car** +0

**Cervelli Indipendenti** Ogni testa di un ettin tira per l'iniziativa
separatamente e svolge un suo turno. Nessuna testa può
[Ritardare](/azioni/base/ritardare). All'inizio del proprio turno, una testa
ottiene 2 azioni e 1 reazione. Ogni cervello controlla un braccio dell'ettin, ma
entrambi possono muovere le gambe. Qualsiasi capacità che reciderebbe la testa
di un ettin (come per esempio la proprietà delle armi _vorpal_) non uccide
l'ettin se esso possiede ancora l'altra testa, ma lo priva dei turni, delle
azioni e delle reazioni della testa recisa. Gli effetti
[mentali](/tratti/mentale) che bersagliano una singola creatura influenzano solo
una delle teste dell'ettin.

**Oggetti** mazzafrusto (2)

---

**CA** 21; **Temp** +16, **Rifl** +11, **Vol** +12

**PF** 110

**Attacco di Opportunità** :R:

---

**Velocità** 10,5 metri

**Mischia** :1: mazzafrusto +16 \[+11/+6] ([disarmare](/tratti/disarmare),
[portata 3 metri](/tratti/portata), [spazzare](/tratti/spazzare),
[sbilanciare](/tratti/sbilanciare)), **Danni** 2d6+10 contundenti

**Mischia** :1: pugno +16 \[+12/+8] ([agile](/tratti/agile),
[portata 3 metri](/tratti/portata)), **Danni** 1d6+10 contundenti
