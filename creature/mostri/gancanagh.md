---
family: azata
traits: [cb, media, azata, celestiale]
source: Bestiario, pag. 29
original-name: TODO
original-srd: TODO
---

# Gancanagh (Azata della Passione)

I gancanagh sono gli amanti, gli edonisti e gli imprendibili duellanti
dell'Elysium. Incarnano il libero amore e si lanciano entusiasticamente nel
corteggiamento, per vivere brevi ma sincere storie d'amore che terminano quando
la loro volubile passionalità li conduce altrove. Servono
[Cayden Cailean](/divinità/cayden-cailean) insieme alle altre divinità dei
baccanali e ai signori empirei dell'Elysium, che comprendono la loro passione
per l'amore e le feste. I gancanagh odiano gli esseri malvagi che distorcono il
significato del romanticismo e della passione, perché tali creature (in
particolare le tentatrici demoniache chiamate succubi) generano intolleranza nei
confronti dell'amore aperto e libero. Per un gancanagh non esiste insulto più
grande che essere scambiato per una di queste creature ed è già accaduto che per
un'onta del genere un gancanagh dal temperamento particolarmente focoso abbia
sfidato un paladino o qualche altro campione del bene male informato. Anche se
amano bere e gozzovigliare, i gancanagh non sopportano il fumo. Nonostante
questo, molti gancanagh ostentano pipe dalle forme bizzarre, perché ritengono
conferisca loro un'aria raffinata. Adorano i loro flauti d'argento, della cui
musica apprezzano la dolcezza e la capacità di toccare i cuori. La maggior parte
dei gancanagh appare in forma maschile, ma per creature in grado di cambiare
aspetto a piacimento come loro il concetto di genere è molto più fluido e
soggettivo di quello di molti mortali. I gancanagh si divertono a utilizzare
questa flessibilità per sfidare e studiare le convinzioni dei mortali una volta
posti di fronte alla paura o al pregiudizio, ma quando incontrano mortali dotati
di una mentalità aperta rispetto alla sessualità e all'identità di genere,
possono diventare alleati per la vita. Difendono instancabilmente e sostengono
con entusiasmo coloro che vengono perseguitati per gli stessi motivi e non
esitano a fornire loro rifugio e a punire chi vorrebbe imporre regole più rigide
a un mondo che, al contrario, necessiterebbe di più varietà di quanta ne
possieda. Se ne hanno l'opportunità, i gancanagh tentano di educare e redimere
gli individui vittime di intolleranza e pregiudizi, ricorrendo al combattimento
solo per difendere se stessi o un mortale in pericolo, oppure quando sembra non
esserci altra scelta (e anche in questi casi, combattono con rammarico).

**[Ricordare Conoscenze - Celestiale (Religione)](/azioni/abilita/ricordare-conoscenze)**:
CD 19

## Gancanagh (Azata della Passione) - Creatura 4

**Percezione** +11; scurovisione

**Lingue** Celestiale, Draconico, Infernale;
_[linguaggi](/incantesimi/linguaggi)_

**Abilità** Atletica +9, Diplomazia +13, Esibizione +14, Furtività +11, Inganno
+13, Religione +9

**For** +1, **Des** +5, **Cos** +3, **Int** +2, **Sag** +1, **Car** +5

Oggetti flauto da virtuoso d'argento, spada da lato d'argento

---

**CA** 21; **Temp** +9, **Rifl** +13, **Vol** +11

**PF** 75; **Debolezze** ferro freddo 5, male 5

**Vulnerabile al Fumo** I polmoni di un gancanagh non possono tollerare il fumo.
I gancanagh subiscono penalità di circostanza -2 ai tiri salvezza contro gli
effetti che creano qualsiasi forma di fumo.

---

**Velocità** 9 metri

**Mischia** :1: spada da lato d'argento +13 \[+8/+3]
([accurata](/tratti/accurata), [bene](/tratti/bene),
[disarmare](/tratti/disarmare), [magico](/tratti/magico),
[micidiale 1d10](/tratti/micidiale)), **Danni** 1d6+7 perforanti più 1d4 buoni

**Incantesimi Innati Divini** CD 23; **4°**
_[suggestione](/incantesimi/suggestione)_; **3°**
_[eroismo](/incantesimi/eroismo)_; **2°** _[guarire](/incantesimi/guarire)_,
_[immagine speculare](/incantesimi/immagine-speculare)_ (a volontà); **1°**
_[charme](/incantesimi/charme)_ (a volontà); **Costanti (5°)**
_[linguaggi](/incantesimi/linguaggi)_

**Cambiare Forma** :1: ([concentrazione](/tratti/concentrazione),
[divino](/tratti/divino), [metamorfosi](/tratti/metamorfosi),
[trasmutazione](/tratti/trasmutazione)) Il gancanagh può assumere l'aspetto di
qualsiasi [umanoide](/tratti/umanoide) di taglia Piccola o Media. Questo non
cambia la sua Velocità o i suoi bonus di attacco o di danno con i suoi Colpi, ma
può cambiare il tipo di danni che i suoi Colpi infliggono (solitamente in
contundenti).

**Passione Rinvigorente** ([ammaliamento](/tratti/ammaliamento),
[divino](/tratti/divino), [emozione](/tratti/emozione),
[mentale](/tratti/mentale)) Il gancanagh abbraccia o bacia una creatura
consenziente, infondendo in quella creatura la sua passione rinvigorente. La
creatura ottiene bonus di status +1 bonus ai tiri per colpire e 10 Punti Ferita
temporanei per 10 minuti. Dopo quel periodo, il bersaglio diventa
[affaticato](/condizioni/affaticato) per 10 minuti a meno che non superi un TS
su Tempra con CD 21.
