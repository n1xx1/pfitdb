---
traits: [lm, media, non morto, wight]
source: Bestiario, pag. 334
original-name: TODO
original-srd: TODO
---

# Wight

I wight sono umanoidi non morti che, proprio come i fantasmi, possono
risucchiare la vita dalle creature viventi con un semplice tocco. Si animano a
seguito di un rito necromantico, in particolare in occasione di una morte
violenta o della semplice volontà malevola del defunto. Esistono tanti tipi di
wight quanti sono i tipi di persone da cui potrebbero essere generati. Enormi
bruti, subdoli infiltrati e astuti pensatori possono genere altrettanti wight
differenti, che rivestono ruoli altrettanto diversi. Anche l'ambiente svolge un
ruolo nel determinare le capacità e le difese speciali di un wight. I wight del
gelo, per esempio, sono diffusi in quelle parti del mondo dove l'assideramento è
una causa di morte comune. A prescindere da questo, i wight in genere infestano
i cimiteri, le catacombe o altri luoghi sepolcrali. La loro fame prende tuttavia
di mira i vivi, quegli individui che ricordano loro le catene della mortalità e
che si sentono obbligati a "liberare" e a guidare fino a uno stato di non morte.
Un singolo wight può seminare caos in abbondanza se viene obbligato a emergere
dalla sua tomba. Poiché le creature uccise dai wight diventano a loro volta dei
wight, tutto ciò di cui ha bisogno una sola di queste creature per creare una
vera e propria orda di non morti suoi simili è una manciata di sfortunati
visitatori in un cimitero. Di conseguenza, i sacerdoti e gli avventurieri più
esperti sanno che la migliore soluzione a un'infestazione di wight è un rapido e
totale sterminio. Tuttavia è necessario assicurarsi di distruggere le progenie
dei wight prima di tentare di distruggere il wight genitore, in quanto le
progenie private di un padrone sviluppano a loro volta la capacità di creare le
loro progenie. I wight, creature resistenti e sostenute dall'energia negativa,
possono perdurare anche negli ambienti difficili senza decomporsi, come spesso
accade ad altri non morti minori. Possono annidarsi per decenni o addirittura
per secoli nei valichi d'alta montagna, nei passaggi sigillati o sul fondo delle
torbiere o dei laghi, prima che il passaggio di un viaggiatore ignaro li desti
dal loro riposo.

**[Ricordare Conoscenze - Non Morto (Religione)](/azioni/abilita/ricordare-conoscenze)**:
CD 18

## Wight - Creatura 3

**Percezione** +10; scurovisione

**Lingue** Comune, Necril

**Abilità** Atletica +11, Furtività +6, Intimidazione +9

**For** +4, **Des** +1, **Cos** +4, **Int** +0, **Sag** +3, **Car** +2

---

**CA** 18; **Temp** +11, **Rifl** +6, **Vol** +10

**PF** 50, guarigione negativa; **Immunità** effetti di [morte](/tratti/morte),
[malattia](/tratti/malattia), [paralizzato](/condizioni/paralizzato),
[privo di sensi](/condizioni/privo-di-sensi), [veleno](/tratti/veleno)

**Rancore Finale** :R: **Innesco** Il wight è ridotto a 0 Punti Ferita.
**Effetto** Il wight effettua un [Colpo](/azioni/base/colpire) prima di essere
distrutto. Non ottiene alcun PF temporaneo da risucchiare vita con questo Colpo.

---

**Velocità** 7,5 metri

**Mischia** :1: artiglio +12 \[+7/+2], **Danni** 1d6+4 taglienti più risucchiare
vita

**Progenie del Wight** ([divino](/tratti/divino),
[necromanzia](/tratti/necromanzia)) Un umanoide vivente ucciso dal Colpo con
l'artiglio di un wight si anima come wight dopo 1d4 round. Questa progenie del
wight è sotto il comando del wight che lo ha ucciso. Non possiede Risucchiare
Vita o Progenie del Wight e diventa [maldestro](/condizioni/maldestro) 2
fintanto che resta una progenie del wight. Se il creatore della progenie del
wight muore, il wight diventa un wight completo e autonomo; recupera il suo
libero arbitrio, ottiene Risucchiare Vita e Progenie del Wight e non è più
maldestro.

**Risucchiare Vita** ([divino](/tratti/divino),
[necromanzia](/tratti/necromanzia)) Quando il wight danneggia una creatura
vivente con il suo Colpo con l'artiglio, ottiene 3 Punti Ferita temporanei e la
creatura deve superare un TS su Tempra con CD 17, altrimenti diventa
[risucchiata](/condizioni/risucchiato) 1. Gli ulteriori danni inferti dal wight
aumento l'ammontare del risucchio di 1 in caso di TS fallito, fino a un massimo
di risucchiato 4.
