---
traits: [raro, n, enorme, bestia]
source: Bestiario, pag. 306
original-name: TODO
original-srd: TODO
---

# Shuln

Queste enormi mostruosità simili a talpe, veri e propri flagelli delle Lande Tenebrose superiori, possono farsi strada attraverso la solida roccia grazie alle loro poderose zampe anteriori dotate di artigli di adamantio. Gli shuln raggiungono una lunghezza di 6 metri e sono dotati di quattro minuscoli occhi quasi invisibili, di un lungo muso pallido, di quattro zampe muscolose che terminano con lunghi artigli seghettati e di una tozza coda rosata. Quando un giovane shuln raggiunge la maturazione, il suo peculiare metabolismo inizia a produrre adamantio che si fonde con il suo intero scheletro. Oltre a rendere i suoi artigli e le sue zanne praticamente indistruttibili, questo processo fisiologico fa di uno shuln uno scavatore senza rivali e una preda molto ambita dai cacciatori di mostri, che li cercano per estrarre il prezioso metallo dalle loro carcasse. Gli shuln sono animati da un appetito eccezionale e divorano praticamente qualsiasi cosa riescano a catturare, ma il loro cibo preferito sono i grandi invertebrati, e specialmente i vermi delle caverne. Utilizzano i minuscoli recettori che hanno sul muso per rilevare ogni minima vibrazione nell'aria e nel suolo senza bisogno di usare la vista. Quando uno shuln ha individuato una possibile preda, appena può morde il bersaglio per iniettargli la potente tossina paralizzante contenuta nella sua saliva. Questo veleno è talmente potente da riuscire a bloccare perfino i vermi purpurei, solitamente inarrestabili. Tale caratteristica fa degli shuln degli alleati preziosi (anche se pericolosi) per quanti si avventurano nelle regioni delle Lande Tenebrose infestate dai vermi. La nota indole scontrosa degli shuln, insieme alla loro tendenza a scavare cunicoli anche negli insediamenti sotterranei in cui tali scavi non sarebbero opportuni, li rende delle creature alquanto faticose da gestire, ma quando l'alternativa è subire la visita imprevista e mortale di un enorme verme delle caverne affamato, i pro superano nettamente i contro. Gli incontri avvenuti sul Piano della Terra con alcune entità simili agli shuln ma di dimensioni di gran lunga superiori suggeriscono che queste creature potrebbero provenire proprio da quel piano. Gli shuln più grandi conservano ancora le loro qualità elementali: sono leggermente più intelligenti e dispongono di un assortimento di incantesimi innati primevi collegati alla terra. Ma nonostante questo, anche loro continuano ad apprezzare il sapore dei vermi delle caverne.

**[Ricordare Conoscenze - Bestia (Arcano, Natura)](/azioni/ricordare-conoscenze)**: CD 35

## Shuln - Creatura 12

**Percezione** +20; fiuto 9 metri, percezione tellurica (impreciso) 18 metri

**Abilità** Atletica +25, Sopravvivenza +22

**For** +7, **Des** +4, **Cos** +6, **Int** -3, **Sag** +4, **Car** +1

***

**CA** 33; **Temp** +25, **Rifl** +19, **Vol** +21

**PF** 195; **Resistenze** fisico 10 (eccetto adamantio o contundente), veleno 15

***

**Velocità** 12 metri, scavare 6 metri; scavare inarrestabile

**Mischia** :a: artiglio di adamantio +25 \[+21/17] ([agile](/tratti/agile), [portata 4,5 metri](/tratti/portata)), **Danni** 3d8+10 taglienti

**Mischia** :a: zanne di adamantio +25 \[+20/15] ([portata 4,5 metri](/tratti/portata)), **Danni** 3d10+10 perforanti più saliva dello shuln

**Saliva dello Shuln** ([incapacitazione](/tratti/incapacitazione), [veleno](/tratti/veleno)); **Tiro Salvezza** Tempra CD 32; **Durata Massima** 6 round; **Fase 1** 2d6 danni da veleno e [rallentato](/condizioni/rallentato) 1 (1 round); **Fase 2** 3d6 danni da veleno, e rallentato 1 (1 round); **Fase 3** 4d6 danni da veleno e [paralizzato](/condizioni/paralizzato) per 2d6 ore. La saliva dello shuln oltrepassa la capacità inesorabile.

**Scavare Inarrestabile** Gli shuln possono scavare nella solida roccia e in qualsiasi metallo con Durezza inferiore a quella dell'adamantio come se fossero terriccio o detriti smossi, lasciando dietro di loro un tunnel del diametro di 3 metri.

**Squarciare Armatura** Ogni volta che lo shuln mette a segno un colpo critico con un Colpo in mischia, infligge lo stesso ammontare di danni anche all'armatura del bersaglio, superando qualsiasi Durezza inferiore a 10, come l'adamantio.
