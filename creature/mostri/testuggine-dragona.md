---
traits: [n, enorme, anfibio, drago]
source: Bestiario, pag. 315
original-name: TODO
original-srd: TODO
---

# Testuggine Dragona

Quando i marinai mettono in guardia dalle terribili minacce del mare aperto,
raramente dimenticano di nominare le testuggini dragone: questi enormi draghi
acquatici sono dotati di gusci rocciosi simili a quelli delle tartarughe e di
pinne talmente potenti da poter rovesciare le imbarcazioni più grandi. Queste
creature spaventose amano essere considerate pericolose come le tempeste o gli
altri disastri naturali da coloro che solcano i mari. Le testuggini dragone
ammassano i tesori che trovano, anche se molte preferiscono ricevere offerte dai
marinai di passaggio. Custodiscono le loro scorte all'interno dei relitti che
giacciono in fondo al mare, i vascelli di coloro che in passato non vollero
arrendersi e consegnare i loro averi. Le testuggini dragone sono creature
solitarie e cacciano in aree anche più vaste di 300 chilometri quadrati.
Normalmente queste creature si cibano di grandi pesci, ma sono onnivore e non
disdegnano né le alghe né i cacciatori di draghi più imprudenti. I marinai più
esperti tengono sempre gli occhi aperti per cogliere i segni di una testuggine
dragona in avvicinamento, e se possibile cercano di allontanarsene velocemente,
oppure offrono loro un tesoro in cambio della salvezza. Normalmente una
testuggine dragona è larga 6 metri e lunga 15, anche se alcuni esemplari possono
raggiungere dimensioni assai superiori. Questi esemplari antichi e giganteschi
di testuggine dragone sono creature sonnolente che da lontano possono essere
scambiate per semplici isole rocciose; i loro incredibili tesori sono al centro
di molti antichi racconti marinareschi. Le leggende raccontano ancora oggi di
immense testuggini dragone che galleggiano alla deriva sulla superficie
dell'oceano, lontane da ogni rotta e in acque sconosciute, i cui gusci che
fungono da isole in grado di sostenere degli interi ecosistemi e persino, a
quanto si dice, di ospitare piccoli insediamenti i cui abitanti ignorano
l'esistenza di terre che non galleggiano sul mare.

**[Ricordare Conoscenze - Drago (Arcano)](/azioni/abilita/ricordare-conoscenze)**:
CD 26

## Testuggine Dragona - Creatura 9

**Percezione** +18; scurovisione

**Lingue** Aquan, Comune, Draconico

**Abilità** Atletica +21, Diplomazia +16, Furtività +13, Intimidazione +18,
Sopravvivenza +17

**For** +6, **Des** +0, **Cos** +4, **Int** +1, **Sag** +3, **Car** +1

---

**CA** 29; **Temp** +19, **Rifl** +15, **Vol** +16

**PF** 140; **Immunità** [fuoco](/tratti/fuoco),
[paralizzato](/condizioni/paralizzato), [sonno](/tratti/sonno)

**Guscio Difensivo** :R: **Innesco** Una creatura adiacente alla testuggine
dragona la bersaglia con un attacco in mischia. **Effetto** La testuggine
dragona orienta il suo guscio verso la creatura innescante, ottenendo bonus di
circostanza +2 alla sua CA contro l'attacco innescante.

---

**Velocità** 6 metri, nuotare 9 metri

**Mischia** :1: fauci +21 \[+16/+11] ([portata 3 metri](/tratti/portata)),
**Danni** 2d12+9 perforanti

**Mischia** :1: artiglio +21 \[+17/+13] ([agile](/tratti/agile)), **Danni**
2d8+9 taglienti

**Capovolgere** :1: ([attacco](/tratti/attacco), [movimento](/tratti/movimento))
La testuggine dragona cerca di capovolgere un vascello acquatico adiacente di
taglia pari o inferiore alla propria. La testuggine dragona deve effettuare con
successo una prova di Atletica con CD 30 o con la CD di Sapienza Nautica del
pilota, usando valore più alto.

**Frenesia Draconica** :2: La testuggine dragona effettua due Colpi con
l'artiglio e un Colpo con le fauci in qualsiasi ordine.

**Soffio** :2: ([aria](/tratti/aria), [fuoco](/tratti/fuoco),
[primevo](/tratti/primevo)) La testuggine dragona soffia un gigantesco getto di
vapore che infligge 10d6 danni da fuoco alle creature entro un cono di 15 metri
(TS base su Riflessi con CD 27). Questo getto di vapore influenza sia le
creature nell'acqua che quelle all'esterno. La testuggine dragona non può usare
di nuovo il suo Soffio per 1d4 round o finché non subisce un colpo critico (in
base a cosa accade prima).
