---
traits: [raro, lm, media, incorporeo, non morto]
source: Era delle Ceneri: Domani Brucerà, pag. 85
original-name: TODO
original-srd: TODO
---

# Vestigia di Barzillai

Per quanto i Corvi d'Argento abbiano sconfitto il malvagio tiranno Barzillai
Thrune prima che potesse raggiungere il suo fine ultimo, diventare un genius
loci, alcune vestigia del suo spirito sono rimaste sparse in tutta la regione
del Ravounel. Di tanto in tanto, questi frammenti di coscienza strappano piccoli
pezzi di terreno per creare un corpo dalla vaga somiglianza con l'inquisitore;
tuttavia, quando l'evento si verifica nei pressi di luoghi tormentati, le forze
spettrali possono condensarsi in una figura più concreta grazie all'ectoplasma
tratto dalle infestazioni. In entrambe le forme, le vestigia brandiscono un'arma
simile alla mazza bruciante di Barzillai, che si dissolve in una flebile
nebbiolina 1 ora dopo che la creatura è stata eliminata. Le vestigia di
Barzillai possono manifestarsi ovunque nel Ravounel e, persino dopo averne
sconfitta una, è possibile che dopo qualche tempo ne sorga una simile nello
stesso posto. L'inquisitore non morto può essere messo a tacere una volta per
tutte solo recuperando la sua arma, prima che questa si dissolva, e
seppellendola in un luogo consacrato da chierici del bene, dove deve riposare
indisturbata per almeno un anno. Per quanto le vestigia di Barzillai possano
attingere al potere di qualsiasi infestazione a cui siano associate, tendono a
rimanere legate a specifiche manifestazioni. Le infestazioni presentate alle
pagg. 27-28 sono quelle più comunemente associate alle vestigia di Barzillai. Si
tratta però solo di alcune delle infestazioni che l'inquisitore può creare, e i
registri dei Corvi d'Argento fanno menzione di numerosi fenomeni legati
all'essere non morto, alcuni dei quali sono contraddistinti dalla presenza di
vari uccelli, dal profumo di menta e tè e da sagome spettrali che indossano
pesanti armature.

**[Ricordare Conoscenze - Non Morto (Religione)](/azioni/abilita/ricordare-conoscenze)**:
CD 32

## Vestigia di Barzillai - Creatura 10

**Percezione** +22; scurovisione

**Lingue** Aklo, Azlanti, Comune, Draconico, Elfico, Gnomesco, Halfling,
Infernale, Jotun, Linguadombra, Strix, Varisiano

**Abilità** Arcano +21, Inganno +23, Religione +21, Sapienza sulla Tortura +21,
Società +19

**For** -5, **Des** +3, **Cos** +0, **Int** +3, **Sag** +7, **Car** +5

---

**CA** 29; **Temp** +14, **Rifl** +21, **Vol** +23

**PF** 135; **Immunità** effetti di [morte](/tratti/morte),
[malattia](/tratti/malattia), [paralizzato](/condizioni/paralizzato),
precisione, [privo di sensi](/condizioni/privo-di-sensi),
[veleno](/tratti/veleno); **Resistenze** tutti i danni 8 (tranne
[forza](/tratti/forza), _tocco fantasma_ o [positivi](/tratti/positivo);
resistenza doppia contro i non magici), forma infestata

**Forma Infestata** ([divino](/tratti/divino),
[necromanzia](/tratti/necromanzia)) Le vestigia di Barzillai attingono al potere
delle [infestazioni](/tratti/infestazione), rinforzando la propria forma quando
si trovano vicine a simili fenomeni. La resistenza a tutti i danni aumenta a 12
mentre si trovano entro 18 metri da un'infestazione. Quando un'infestazione
entro 18 metri da Barzillai viene disattivata, egli subisce 20 danni da forza
per il contraccolpo.

---

**Velocità** volare 7,5 metri

**Mischia** :1: mazza bruciante +22 ([fuoco](/tratti/fuoco),
[magico](/tratti/magico), [spingere](/tratti/spingere)), **Danni** 2d6+8
contundenti più 2d6 fuoco

**Creare Infestazione** :3: ([divino](/tratti/divino),
[necromanzia](/tratti/necromanzia)) **Frequenza** tre volte al giorno;
**Requisiti** Le vestigia di Barzillai si trovano entro i confini del Ravounel.
**Effetto** Le vestigia di Barzillai risvegliano e amplificano il potere degli
spiriti inquieti della zona per creare una singola infestazione di livello pari
o inferiore al 6° nel suo luogo attuale. Questa infestazione è permanente finché
non viene disattivata o finché le vestigia di Barzillai non vengono eliminate.
