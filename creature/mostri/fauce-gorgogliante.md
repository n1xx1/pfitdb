---
traits: [n, media, aberrazione]
source: Bestiario, pag. 164
original-name: TODO
original-srd: TODO
---

# Fauce Gorgogliante

Le fauci gorgoglianti sono masse informi di bocche gementi e di carne viscida melmosa, e sono tra le creature più strane che sia possibile incontrare in superficie o sottoterra. Queste aberrazioni, perennemente affamate, sono sempre in cerca del del loro prossimo pasto, e pur mangiando in continuazione non sono mai sazie. L'intelligenza delle fauci gorgoglianti è minima: capiscono e parlano l'Aklo ma raramente lo fanno in maniera comprensibile. Le loro innumerevoli bocche tendono invece a blaterare e farfugliare, diffondendo una cacofonia di suoni che disturba i pensieri razionali delle creature nei paraggi. Dove, come e perché le fauci gorgoglianti abbiano avuto origine sono domande che restano senza risposta. Hanno alcuni aspetti in comune con gli [shoggoth](/creature/shoggoth), molto più potenti di loro, e circolano alcune teorie che ipotizzano un'origine comune; alcuni studiosi più cinici suggeriscono invece che le fauci gorgoglianti siano il tentativo di un mortale di creare qualcosa di simile a uno shoggoth, sebbene i motivi dí tale tentativo restino comunque senza risposta. Altri ancora ritengono che le fauci gorgoglianti siano state inviate nel mondo dalle divinità come punizione per una trasgressione ormai dimenticata, ma sicuramente terribile. Le stesse fauci gorgoglianti hanno poco da dire sull'argomento, o quanto meno, niente di comprensibile. Gli studiosi hanno sprecato innumerevoli ore nel tentativo di decifrare i rumori delle fauci gorgoglianti, studi che mettono i ricercatori in serio pericolo e forniscono risultati contraddittori e poco chiari. A prescindere dalle loro origini, le fauci gorgoglianti vagano per tutto Golarion. Sono state avvistate nei dungeon al di sotto di numerose antiche città e rovine e anche in molte regioni dei livelli più profondi delle Lande Tenebrose di Sekamina e Orv. Per qualche motivo ignoto sono meno diffuse nella regione superiore di Nar-Voth, forse a causa della prevalenza di insediamenti che non tollerano la loro presenza.

**[Ricordare Conoscenze - Aberrazione (Occultismo)](/azioni/ricordare-conoscenze)**: CD 20

## Fauce Gorgogliante - Creatura 5

**Percezione** +15; scurovisione

**Lingue** Aklo

**Abilità** Acrobazia +12, Atletica +13

**For** +2, **Des** +3, **Cos** +4, **Int** -3, **Sag** +3, **Car** +0

***

**CA** 21, visione a 360°; **Temp** +15, **Rifl** +12, **Vol** +10

**PF** 120; **Debolezze** contundenti 5

**Gorgoglio** ([ammaliamento](/tratti/ammaliamento), [aura](/tratti/aura), [emozione](/tratti/emozione), [incapacitazione](/tratti/incapacitazione), [mentale](/tratti/mentale), [occulto](/tratti/occulto), [uditivo](/tratti/uditivo)) Ogni creatura che inizi il suo turno entro 18 metri da una fauce gorgogliante deve tentare un TS su Volontà con CD 19. In caso di fallimento, è [confusa](/condizioni/confuso) per 1 round. In caso di successo, è temporaneamente immune per 1 minuto.

**Visione a 360°**

**Fauci Reattive** :r: **Innesco** Una creatura adiacente infligge danni taglienti alla fauce gorgogliante. **Effetto** La ferita della fauce gorgogliante si apre fino a diventare un altro paio di fauci ed effettua un [Colpo](/azioni/colpire) con le fauci contro la creatura innescante.

***

**Velocità** 3 metri, nuotare 6 metri

**Mischia** :a:  fauci +14 \[+9/+4] ([accurata](/tratti/accurata)), **Danni** 2d8+5 perforanti più 1d4 danni da sanguinamento [persistenti](/condizioni/danno-persistente) e Afferrare

**Mischia** :a: sputo +14 \[+9/+4] (gittata 9 metri), **Danni** 4d6 da acido e bruciare occhi

**Avviluppare** **:a:** CD 22, 3d8 perforanti, [Sfuggire](/azioni/sfuggire) CD 22, Rottura 8

**Bruciare Occhi** Una creatura che subisce danni dallo sputo di una fauce gorgogliante deve superare un TS su Tempra con CD 22, altrimenti è [abbagliata](/condizioni/abbagliato) per 1 round (o [accecata](/condizioni/accecato) per 1 round in caso di fallimento critico).

**Manipolazione del Terreno** :aa:  ([occulto](/tratti/occulto), [trasmutazione](/tratti/trasmutazione)) La fauce gorgogliante rende la pietra e la terra sotto il suo corpo soffici e fangosi; il terreno rimane in tale stato per 1 minuto dopo che la fauce si è allontanata da quella posizione. Una fauce gorgogliante può muoversi attraverso queste aree con facilità, ma le altre creature le considerano terreno difficile.
