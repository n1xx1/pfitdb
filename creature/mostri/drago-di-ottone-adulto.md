---
family: drago-metallico
traits: [cb, grande, drago, fuoco]
source: Bestiario, pag. 130
original-name: TODO
original-srd: TODO
---

# Drago di Ottone Adulto

I draghi di ottone sono estrosi ingannatori, amanti degli scherzi e dei giochi.
Apprezzano particolarmente conversare con gli umani e gli altri umanoidi
civilizzati, affascinati dalle ingenue usanze di quelle razze inferiori, ma non
deridono né mostrano disprezzo nei confronti dei loro interlocutori. Benché
possano sembrare mossi dalla semplice curiosità, in realtà i draghi di ottone si
impegnano in queste conversazioni per mantenersi informati sulle vicende
politiche locali e riuscire a prevenirne i conflitti. Così facendo creano estese
reti di informatori che fanno capo ai loro alleati ma raggiungono tutti i
livelli delle società umanoidi. I draghi di ottone utilizzano queste reti per
aiutare con discrezione gli insediamenti Presenti nelle loro aree d'influenza. A
differenza delle macchinazioni e delle manipolazioni dei draghi blu, le reti
informative dei draghi di ottone hanno lo scopo di assicurare giustizia ed
eguaglianza. Questi draghi spensierati apprezzano l'indipendenza e credono che
ogni creatura meriti di vivere come preferisce, fintanto che non reca danno agli
altri. Sono esseri passionali che non riescono a restare concentrati troppo a
lungo sullo stesso argomento; per di più, con l'età alcuni tendono a cadere
nella depressione. Per combatterla, alcuni draghi di ottone adottano animali da
compagnia e piante domestiche da accudire. Sebbene la curiosità dei draghi di
ottone per gli affari dei mortali possa apparire infantile, quando una di queste
creature si lancia in battaglia c'è ben poco da ridere. Un drago di ottone che
combatte per difendere il suo territorio o i suoi alleati si rivela un
avversario terrificante, pronto ad accantonare il suo atteggiament0 scherzoso
per scatenare la sua spaventosa potenza contro i malfattori. Molti draghi di
ottone preferiscono gli ambienti desertici, e pur mantenendo segrete le loro
tane, in genere si stabiliscono nei pressi di qualche insediamento umanoide.

**[Ricordare Conoscenze - Drago (Arcano)](/azioni/abilita/ricordare-conoscenze)**:
CD 28

## Drago di Ottone Adulto - Creatura 11

**Percezione** +21; fiuto (impreciso) 18 metri, percezione tellurica (impreciso)
9 metri, scurovisione

**Lingue** Auran, Comune, Draconico, Gnomesco, Halfling, Silvano;
_[parlare con gli animali](/incantesimi/parlare-con-gli-animali)_

**Abilità** Acrobazia +20, Atletica +23, Diplomazia +20, Inganno +20, Società
+19

**For** +6, **Des** +3, **Cos** +5, **Int** +2, **Sag** +4, **Car** +3

---

**CA** 31; **Temp** +22, **Rifl** +20, **Vol** +21; status +1 a tutti i TS
contro magia

**PF** 215; **Immunità** [fuoco](/tratti/fuoco),
[paralizzato](/tratti/paralizzato), [sonno](/tratti/sonno)

**Presenza Terrificante** ([aura](/tratti/aura), [emozione](/tratti/emozione),
[paura](/tratti/paura), [mentale](/tratti/mentale)) 27 metri, CD 28

**Deviazione d'Ala** :R: **Innesco** Il drago è bersagliato da un attacco.
**Effetto** Il drago alza la sua ala e ottiene bonus di circostanza +2 a CA
contro l'attacco innescante. Se il drago sta [Volando](/azioni/volare), scende
di 3 metri dopo che l'attacco è stato completato.

---

**Velocità** 15 metri, scavare 9 metri, volare 36 metri

**Mischia** :1: fauci +24 \[+19/+14] ([fuoco](/tratti/fuoco),
[magico](/tratti/magico), [portata 3 metri](/tratti/portata)), **Danni** 2d10+12
perforanti più 2d6 da fuoco

**Mischia** :1: artiglio +24 \[+20/+16] ([agile](/tratti/agile),
[magico](/tratti/magico)), **Danni** 2d10+12 taglienti

**Mischia** :1: ala +22 \[+17/+12] ([magico](/tratti/magico),
[portata 3 metri](/tratti/portata)), **Danni** 1d12+10 taglienti

**Incantesimi Innati Arcani** CD 30; **Costanti (2°)**
_[parlare con gli animali](/incantesimi/parlare-con-gli-animali)_

**Frenesia Draconica** :2: Il drago effettua due [Colpi](/azioni/colpire) con
gli artiglio e un Colpo con le fauci in qualsiasi ordine.

**Impeto Draconico** Il drago ricarica il suo Soffio ogni volta che mette a
segno un colpo critico con un Colpo.

**Soffio** :2: ([arcano](/tratti/arcano), [fuoco](/tratti/fuoco),
[invocazione](/tratti/invocazione)); Il drago d'ottone soffia un getto di fuoco
in una linea di 24 metri che infligge 12d6 da danni da fuoco (TS base su
Riflessi con CD 32). Il drago non può usare di nuovo il Soffio per 1d4 round.

**Vento del Deserto** :2: ([arcano](/tratti/arcano), [aria](/tratti/aria),
[concentrazione](/tratti/concentrazione), [invocazione](/tratti/invocazione));
**Frequenza** tre volte al giorno. **Effetto** Il drago invoca il vento del
deserto. Questo ha lo stesso effetto di
_[folata di vento](/incantesimi/folata-di-vento)_ (CD 30 Tempra) ma in un cono
di 18 metri. Una creatura che fallisce il suo TS è anche
[accecata](/condizioni/accecato) fino alla fine del suo turno successivo (o per
1 minuto in caso di fallimento critico).
