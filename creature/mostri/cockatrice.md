---
traits: [n, piccola, bestia]
source: Bestiario, pag. 66
original-name: TODO
original-srd: TODO
---

# Cockatrice

La terrificante cockatrice, una creatura aggressiva e brutta a vedersi, si
aggira nei depositi di rifiuti alla ricerca di prede da trasformare in pietra
con il suo becco pietrificante per poi divorarle boccone dopo boccone. Una
cockatrice assomiglia a un gallo magro ed emaciato, dalle ali simili a quelle
dei pipistrelli e dalla coda di serpente, e raramente supera un'altezza di 60
centimetri e una lunghezza pari al doppio. II suo chiocciare sconclusionato
fornisce alle prede più astute un avvertimento precoce della sua presenza;
quando invece si infuria, lancia un verso stridulo simile a quello di un gallo.
Il becco di una cockatrice sprigiona una tossina magica che porta la carne
colpita a irrigidirsi velocemente: qualsiasi creatura venga beccata
ripetutamente da una cockatrice infuriata finirà per trasformarsi in una vera e
propria statua di pietra. Si dice che la prima cockatrice sia uscita da un uovo
di gallo incubato da un rospo su una collina di letame. Che questo corrisponda a
verità o meno, l'aspetto mostruoso della cockatrice sicuramente non contraddice
la strana e lurida storia delle sue origini; in ogni caso, queste creature sono
più che capaci di riprodursi da sole. Le cockatrici sono decisamente prolifiche
e si aggirano in gruppi di una dozzina di elementi dove le femmine sono in
minoranza. I maschi, che differiscono dalle femmine per i bargigli e le creste
bitorzolute, combattono spesso tra loro. I maschi sconfitti vengono relegati a
un rango inferiore o devono allontanarsi per cercare un'altra tana o per
misurarsi con altri gruppi. Molte delle creature che entrano in conflitto con
una cockatrice solitaria lo fanno con uno di questi astiosi reietti. Le tane
delle cockatrici sono spesso disseminate dei franunenti di pietra delle vittime
passate, generalmente resti di rane, lucertole e insetti piuttosto che di umani.
Curiosamente, le faine e i furetti, che si infiltrano nelle tane delle
cockatrici per rubarne le uova, sono immuni ai loro morsi pietrificanti. Per
ragioni sconosciute le cockatrici sono terrorizzate dai normali galli, ma la
loro presenza allo stesso tempo le fa infuriare, quindi non si può mai sapere
se, in occasione di un incontro tra i due, la cockatrice fuggirà o attaccherà il
gallo. Qualche individuo particolarmente coraggioso (o imprudente) potrebbero
tenere delle cockatrici come animali domestici o da guardia. Nel loro habitat
naturale (pianure, foreste e fogne vicine agli insediamenti umanoidi) le
cockatrici si nutrono di parassiti o di rifiuti, ma il loro più grande piacere
resta sempre consumare un pasto caldo composto di carne fresca appena
pietrificata.

**[Ricordare Conoscenze - Bestia (Arcano, Natura)](/azioni/ricordare-conoscenze)**:
CD 18

## Cockatrice - Creatura 3

**Percezione** +8: scurovisione

**Abilità** Acrobazia +11

**For** -2, **Des** +4, **Cos** +1, **Int** -3, **Sag** +1, **Car** -1

---

**CA** 19; **Temp** +8, **Rifl** +11, **Vol** +6

**PF** 45; **Immunità** calcificazione

---

**Velocità** 6 metri, volare 12 metri

**Mischia** :1: becco +13 \[+8/+3] ([accurata](/tratti/accurata),
[magico](/tratti/magico)), **Danni** 1d8-2 perforanti più calcificazione

**Calcificazione** ([incapacitazione](/tratti/incapacitazione),
[primevo](/tratti/primevo), [trasmutazione](/tratti/trasmutazione)) Una beccata
della cockatrice indurisce la carne della creatura colpita. Il bersaglio deve
superare un TS su Tempra con CD 20, altrimenti diventa
[rallentato](/condizioni/rallentato) 1 (o rallentato 2 in caso di fallimento
critico). Gli ulteriori TS falliti contro la calcificazione aumentano la
condizione di rallentato. Una volta che le azioni di una creatura sono ridotte a
0 dalla calcificazione, quella creatura diventa
[pietrificata](/condizioni/pietrificato).

Ogni 24 ore dopo essere stata pietrificata, la vittima può tentare un TS su
Tempra con CD 20 per riprendersi. ln caso di successo, diventa di nuovo di
carne, ma è rallentata 1 per le 24 ore successive. ln caso di successo critico,
la creatura si riprende e non è rallentata. ln caso di fallimento, la creatura
rimane pietrificata ma può tentare di nuovo dopo 24 ore. ln caso di fallimento
critico, la pietrificazione è permanente e la creatura non può più tentare
nessun tiro salvezza\*\*.\*\*
