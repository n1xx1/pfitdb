---
traits: [cn, media, fatato]
source: Bestiario, pag. 293
original-name: TODO
original-srd: TODO
---

# Satiro

Per un satiro la vita è una festa a cui tutti sono invitati. Questi fatati,
famosi per il loro edonismo, ritengono che non esista bellezza maggiore di
quella offerta dalla musica, dal vino, dal cibo saporito e dai piaceri carnali.
I satiri usano il potere ammaliante delle loro canzoni e del loro fascino
naturale per incoraggiare tutti quelli che incontrano ad appagare i loro veri
desideri e a liberarsi delle regole imposte dalla società. Di solito questo si
esplicita nell'adescare i mortali a partecipare a feste scalmanate o a
coinvolgerli in incontri appassionati nelle radure al chiaro di luna. Tuttavia,
se una potenziale compagnia mortale rifiuta le avances di un satiro, il fatato
si disinteressa rapidamente alla conversazione e se ne va in cerca di qualche
libertino più disponibile. Lo stile di vita dei satiri non lascia spazio alle
relazioni stabili o alle amicizie di lunga data. Non appena la festa finisce o i
suoi desideri sono stati appagati, il satiro scompare nella foresta da dove è
venuto. I frutti nati da questi incontri carnali sono essi stessi dei satiri e
generalmente vengono portati via dalle loro culle da altri fatati anziché essere
lasciati alle cure dei mortali. Tutti i satiri sono maschi. La bellezza
inviolata della foresta è sacra e preziosa per i satiri. I rozzi intrusi che
tagliano senza criterio gli alberi o che massacrano gli animali senza poi
mangiarli rischiano di attirare l'ira del satiro. Se provocato in questo modo,
il satiro usa i suoi incantesimi per indebolire gli avversari e cercare di
eliminarli, a volte di nascosto, ricorrendo a trappole spietate, oppure guidando
una piccola orda animali della foresta all'attacco. Gli altri fatati,
specialmente quelli buoni, considerano i satiri dei cugini incivili e
imbarazzanti. Raramente agiscono ostilmente nei loro confronti, ma in genere li
considerano insopportabili e consigliano ai mortali a cui tengono di stare alla
larga dalle vallate dove vivono i satiri.

**[Ricordare Conoscenze - Fatato (Natura)](/azioni/abilita/ricordare-conoscenze)**:
CD 19

## Satiro - Creatura 4

**Percezione** +10; visione crepuscolare

**Lingue** Comune, Silvano

**Abilità** Atletica +8, Diplomazia +13, Esibizione +13, Furtività +11, Inganno
+13, Intimidazione +11, Natura +9, Sopravvivenza +8

**For** +3, **Des** +4, **Cos** +1, **Int** +1, **Sag** +2, **Car** +5

**Oggetti** arco corto (20 frecce), flauto di pan, otre di vino, pugnale

**Vino Silvano** ([ammaliamento](/tratti/ammaliamento),
[mentale](/tratti/mentale), [primevo](/tratti/primevo)) L'otre di vino di un
satiro incanta magicamente l'alcol contenuto al suo interno. Con un'azione
[Interagire](/azioni/interagire), una creatura vivente può bere l'alcol e
ottenere bonus di oggetto +1 ai TS su Volontà e bonus +3 ai TS su Volontà contro
gli effetti di [paura](/tratti/paura) nell'ora seguente. Quando l'otre viene
rimosso dalla persona del satiro, la magia permane solo finché il vino non va a
male. L'otre di vino può contenere fino a otto drafts di vino.

---

**CA** 19; **Temp** +9, **Rifl** +11, **Vol** +12

**PF** 80; **Debolezze** ferro freddo 5

---

**Velocità** 10,5 metri

**Mischia** :1: pugnale +14 \[+10/+6] ([accurata](/tratti/accurata),
[agile](/tratti/agile), [versatile T](/tratti/versatile)), **Danni** 1d4+6
perforanti

**Distanza** :1: arco corto +14 \[+9/+4] (incremento di gittata 18 metri,
[micidiale 1d10](/tratti/micidiale), ricarica 0), **Danni** 1d6+3 perforanti

**Distanza** :1: pugnale +14 \[+10/+6] ([agile](/tratti/agile),
[lancio 3 metri](/tratti/lancio), [versatile T](/tratti/versatile)), **Danni**
1d4+6 perforanti

**Incantesimi Innati Primevi** CD 21; **4°** _[charme](/incantesimi/charme),
[paura](/incantesimi/paura), [sonno](/incantesimi/sonno),
[suggestione](/incantesimi/suggestione)_; **Trucchetti (2°)**
_[ispirare competenza](/incantesimi/incantesimi-focalizzati)_ (_Manuale di
Gioco_ 386), _[ispirare coraggio](/incantesimi/incantesimi-focalizzati)_
(_Manuale di Gioco_ 386), _[luci danzanti](/incantesimi/luci-danzanti),
[suono fantasma](/incantesimi/suono-fantasma),
[tempo triplo](/incantesimi/incantesimi-focalizzati)_ (_Manuale di Gioco_ 387)

**Intrattenitore Lesto** Quando il satiro Suona il Flauto per lanciare un
incantesimo, può fare un [Passo](/azioni/passo) o [Avanzare](/azioni/avanzare)
come parte dell'attività.

**Suonare il Flauto** :3: ([primevo](/tratti/primevo),
[uditivo](/tratti/uditivo)); **Requisiti** Il satiro impugna uno strumento
musicale. **Effetto** Il satiro suona una melodia col suo strumento musicale per
lanciare _charme, paura, sonno_ o _suggestione_ senza spendere lo slot
incantesimo e usando la sua musica anziché fornire i componenti dell'azione di
lancio di incantesimo. L'incantesimo ottiene il tratto
[uditivo](/tratti/uditivo) e bersaglia tutte le creature in un'emanazione di 18
metri invece dei consueti bersagli. Una creatura che supera il suo TS su Volontà
contro qualsiasi incantesimo è poi temporaneamente immune agli incantesimi
suonati dal flauto di quel satiro per 1 minuto. I satiri sono immuni a questa
musica.

## **La Musica dei Satiri**

L'attrezzatura dei satiri è preziosa e il loro pregiato flauto di pan lo è
ancora di più. I satiri spesso tengono da parte scorte segrete di alcol, cibo
saporito e raffinate opere d'arte (specialmente di arte erotica) nelle valli e
nelle radure che frequentano. ln base al tipo di musica che preferiscono
suonare, i satiri sono capaci di lanciare diversi incantesimi di ammaliamento di
40 livello, come per esempio paranoia e risata incontenibile.
