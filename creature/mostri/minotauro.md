---
traits: [cm, grande, umanoide]
source: Bestiario, pag. 245
original-name: TODO
original-srd: TODO
---

# Minotauro

I minotauri sono cacciatori provetti che vivono all'interno di complicati
labirinti o complessi di caverne sotterranee concepiti per disorientarc c
demoralizzare le prede. Questi mostruosi tormentatori adorano il brivido della
caccia, il terrore che provano le loro prede quando le distanze si accorciano e
il momento supremo in cui la vittima si rende conto di avere perso la partita.
Soltanto allora il minotauro parte alla carica per l'uccisione, abbattendo
l'avversario con un colpo potente o impalandolo sulle sue corna aguzze. I
minotauri sono noti per vivere nei labirinti, ma possono anche nascondersi tra
le vecchie rovine o in altri angoli dimenticati del mondo. In ogni caso sono
creature solitarie che soltanto raramente condividono il territorio con altri
della loro specie, oppure con esseri più potenti che hanno rivendicato con le
minacce i loro servigi. Tutte le altre creature sono poco più di semplici prede
a cui dare la caccia.

**[Ricordare Conoscenze - Umanoide (Società)](/azioni/abilita/ricordare-conoscenze)**:
CD 19

## Minotauro - Creatura 4

**Percezione** +12; scurovisione

**Lingue** Jotun

**Abilità** Atletica +14, Intimidazione +9, Sopravvivenza +12 (astuzia naturale)

**For** +6, **Des** +0, **Cos** +3, **Int** -2, **Sag** +2, **Car** -1

**Astuzia Naturale** Un minotauro supera in modo critico le prove di
Sopravvivenza per evitare di smarrirsi o per trovare la strada, incluse quelle
relative all'incantesimo _[labirinto](/incantesimi/labirinto)._

---

**CA** 20; **Temp** +13, **Rifl** +8, **Vol** +10

**PF** 70

---

**Velocità** 7,5 metri

**Mischia** :1: grande ascia +14 \[+9/+4] (portata 3 metri,
[spazzare](/tratti/spazzare)), **Danni** 1d12+8 taglienti

**Mischia** :1: corno +14 \[+9/+4], **Danni** 1d8+8 perforanti

**Carica Possente** :2: Il minotauro [Avanza](/azioni/base/avanzare) due volte,
poi effettua un [Colpo](/azioni/base/colpire) con il corno. Se si è mosso almeno
di 6 metri dalla sua posizione di partenza, i danni del Colpo aumentano a
2d8+10.

**Minaccia Spaventosa** :1: Il minotauro sbuffa e pesta gli zoccoli mentre va a
caccia della sua preda, ispirando terrore. Il minotauro effettua una prova di
Intimidazione per [Demoralizzare](/azioni/abilita/demoralizzare) tutte le
creature viventi situate entro 18 metri e in grado di sentire il minotauro ma
non di vederlo. Si effettua un solo tiro e si applica il risultato a tutte le
creature. Se I bersagli si trovano in un labirinto o in una struttura analoga
dove è difficile orientarsi, il minotauro ottiene bonus di circostanza +4 a
questa prova. Le creature che diventano [spaventate](/condizioni/spaventato)
come risultato subiscono anche penalità di circostanza -2 alle prove di
Sopravvivenza per evitare di perdersi per 1 minuto. Questo uso di Demoralizzare
non possiede il tratto [visivo](/tratti/visivo). Ogni bersaglio è
temporaneamente immune per 1 minuto.

**Spazzata d'Ascia** :2: Il minotauro mena un ampio fendente con la sua ascia,
effettuando Colpi con la grande ascia contro due avversari qualsiasi che siano
adiacenti l'uno all'altro ed entro la portata del minotauro. La penalità da
attacchi multipli aumenta soltanto dopo che entrambi gli attacchi sono stati
risolti.

## **Varianti dei Minotauri**

Molti minotauri sono un semplice misto tra un umanoide muscoloso e un toro
infuriato, ma esistono anche varianti più insolite e minotauri unici dotati di
tratti fisici e capacità diverse. I minotauri dalle grandi corna possono
impalare gli avversari se ottengono un successo critico in una carica, ma non
possiedono la capacità Minaccia Spaventosa. I minotauri lanosi sono ricoperti di
una folta pelliccia da capo a piedi e possono vivere negli ambienti più gelidi
senza difficoltà. Beneficiano di resistenza ai danni da freddo, ma i loro
zoccoli, essendo grossi e pesanti, impediscono loro di caricare.
