---
traits: [non comune, cb, minuscola, drago]
source: Bestiario, pag. 111
original-name: TODO
original-srd: TODO
---

# Drago Fatato

Benché siano molto più piccoli dei loro cugini draghi, i draghi fatati
possiedono più o meno le stesse caratteristiche fisiche, incluso il lungo collo,
le zanne, la coda sinuosa e gli artigli affilati. Si levano in volo sorretti da
ali simili a quelle delle farfalle, il cui colore cambia a seconda dell'ambiente
in cui vivono, conferendo a queste creature delle capacità mimetiche naturali. A
differenza dei loro parenti più grandi, un drago fatato mantiene la stessa
taglia per tutta la sua vita. L'unico indizio visibile per determinarne l'età è
la lucentezza delle sue scaglie, i cui riflessi acquistano brillantezza con il
passare degli anni. I draghi fatati generalmente hanno un carattere gradevole e
benevolo, anche se la loro indole maliziosa li spinge a giocare qualche tiro
mancino alle creature che incontrano. Si divertono a escogitare scherzi
inoffensivi e si astengono da quelli che infliggono danni. Spesso i draghi
fatati agiscono seguendo l'impulso del momento, ma sono anche in grado di
pianificare lo scherzo perfetto per mesi, se non addirittura per anni. Le
vittime capaci di stare agli scherzi entrano nelle simpatie dei draghi fatati,
che possono intrecciare con esse un rapporto che dura per tutta la vita. La
reputazione di piccoli imbroglioni attribuita ai draghi fatati accomuna queste
creature ai folletti, con cui i piccoli draghi hanno ottimi rapporti. I draghi
fatati sono creature di indole pacifica e non amano i conflitti. Se devono
affrontare una creatura ostile, preferiscono tenersi a distanza e soffiare il
loro gas euforico contro i nemici, per creare un clima di distensione e smorzare
l'aggressività. Se il conflitto degenera, colpiscono gli avversari con gli
incantesimi e sfruttano la loro rinomata abilità nell'inganno per fuggire. Se i
loro compagni sono in pericolo, tuttavia, i draghi fatati non esitano ad andare
contro l'istinto di tenersi fuori dal combattimento. I draghi fatati proteggono
quelli che considerano amici con ogni mezzo a loro disposizione, inclusa
l'aggressione fisica. Invecchiando, il legame dei draghi fatati con il Primo
Mondo a volte si rafforza. Oltre a diventare più brillanti e luminosi, questi
draghi fatati acquisiscono quantità sempre maggiori di potere magico primevo. La
forza di questi draghi fatati aumenta di conseguenza: è possibile che esistano
draghi fatati di livello pari o perfino superiore al 20° , ma al di fuori delle
più remote regioni del Primo Mondo è raro trovare draghi fatati di livello pari
o superiore al 9°. Per creare un drago fatato potenziato è necessario modificare
la sua tradizione in primevo e assegnargli un numero di incantesimi primevi
conosciuti equivalente a quello di un druido del suo stesso livello. I draghi
fatati non diventano più grandi, a prescindere dal loro livello di potenza. Chi
volesse tormentare o infastidire un drago fatato farebbe bene a tenere ben
presente tutto questo: è alquanto difficile valutare la vera potenza di questi
minuscoli draghi con una semplice occhiata!

**[Ricordare Conoscenze - Drago (Arcano)](/azioni/ricordare-conoscenze)**: CD 18

## Drago Fatato - Creatura 2

**Percezione** +16; scurovisione

**Lingue** Comune, Draconico, Silvano; telepatia 30 metri

**Abilità** Acrobazia +8, Diplomazia +8, Furtività +10, Inganno +8, Natura +4

**For** -2, **Des** +4, **Cos** +0, **Int** +2, **Sag** +0, **Car** +2

---

**CA** 18; **Temp** +5, **Rifl** +12, **Vol** +11

**PF** 30; **Immunità** [paralizzato](/condizioni/paralizzato),
[sonno](/tratti/sonno)

---

**Velocità** 4,5 metri, nuotare 6 metri, volare 12 metri

**Mischia** :1: fauci +10 \[+5/+0] ([magico](/tratti/magico),
[accurata](/tratti/accurata)), **Danni** 1d4 perforanti

**Incantesimi Innati Arcani** CD 21; **4°**
_[invisibilità](/incantesimi/invisibilita)_ (solo se stesso)

**Incantesimi Spontanei Arcani** CD 18, attacco +10; **1°** (4 slot)
_[unto](/incantesimi/unto)_,
_[oggetto illusorio](/incantesimi/oggetto-illusorio),
[sonno](/incantesimi/sonno)_; **Trucchetti (1°)**
_[luci danzanti](/incantesimi/luci-danzanti),
[suono fantasma](/incantesimi/suono-fantasma),
[prestidigitazione](/incantesimi/prestidigitazione),
[impedimento](/incantesimi/impedimento),
[proiettile telecinetico](/incantesimi/proiettile-telecinetico)_

**Soffio** :2: ([arcano](/tratti/arcano), [invocazione](/tratti/invocazione),
[veleno](/tratti/veleno)) Il drago soffia gas euforico in un cono di 3 metri.
Ogni creatura nell'area deve superare un TS su Tempra con CD 18, altrimenti
diventa [sbigottita](/condizioni/sbigottito) 2 e
[rallentata](/condizioni/rallentato) 1 per 1d4 round; in caso di fallimento
critico, la durata è 1 minuto. Il drago fatato non può usare di nuovo il Soffio
per 1d4 round.
