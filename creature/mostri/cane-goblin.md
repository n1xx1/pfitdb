---
traits: [n, media, animale]
source: Bestiario, pag. 48
original-name: TODO
original-srd: TODO
---

# Cane Goblin

I cani goblin, animali da compagnia eponimi dei goblin, in realtà non sono affatto cani, bensì dei grossi roditori dal naso tondo, dal corpo sottile e dalle lunghe zampe. Sono creature tanto vigliacche quanto brutte e generalmente preferiscono infilarsi tra i cespugli o nascondersi tra le ombre per aggredire di sorpresa le prede isolate o ferite. Di norma i cani goblin vivono e si muovono in branco, ma quando vengono feriti tendono a fuggire dal combattimento, senza preoccuparsi dei loro compagni. I cani goblin devono il loro nome all'antico sodalizio con i goblin, che allevano queste bestie e le utilizzano come animali da guardia e cavalcature. Molti goblin contestano questo nome, in quanto l'associazione tra le loro cavalcature preferite e i cani è motivo di turbamento per il goblin comune. Ovviamente, trattandosi dei goblin, nessuno si è preso la briga di inventare un nuovo nome per i cani goblin. Perfino i cani goblin più curati soffrono di una scabbia pruriginosa che produce pelle morta e si attacca tenacemente a chiunque venga in contatto con loro. Questa "peste goblin" genera pustole pruriginose e piaghe purulente, tanto ributtanti quanto irritanti e fastidiose. Le desquamazioni dei cani goblin provocano reazioni allergiche in pressoché tutte le creature che non condividono la scarsissima igiene personale di questi animali (i goblin, a prescindere dal grado di igiene personale, sono invece completamente immuni alla malattia). La fame può spingere i cani goblin a cedere a raptus di violenza inusitati per questa razza; molti goblin affamano intenzionalmente i loro animali per renderli più aggressivi in battaglia. I cani goblin si nutrono di qualunque materiale organico riescano a scovare tra i rifiuti, ma apprezzano soprattutto le carogne fresche. Benché i goblin siano tutt'altro che schizzinosi nella scelta del cibo, considerano i cani goblin degli ottimi animali da compagnia anche per la loro disgustosa capacità di nutrirsi di quello che nemmeno un goblin oserebbe mai toccare. Uno dei molti giochi che i goblin amano fare con i loro animaletti è: "Lo mangerà?" in cui fanno penzolare davanti al muso del cane goblin diversi bocconi (non sempre commestibili o sicuri). Di solito il gioco immediatamente successivo a "Lo mangerà?" è "Morirà?" I cani goblin che superano indenni anche il secondo gioco godono di un notevole prestigio grazie alla potenza del loro apparato digerente: spesso diventano gli animali preferiti della tribù e vengono trattati meglio perfino della maggior parte dei goblin ordinari.

**[Ricordare Conoscenze - Animale (Natura)](/azioni/ricordare-conoscenze)**: CD 15

## Cane Goblin - Creatura 1

**Percezione** +6; fiuto (impreciso) 9 metri, visione crepuscolare

**Abilità** Atletica +6, Furtività +7

**For** +3, **Des** +2, **Cos** +2, **Int** -4, **Sag** +1, **Car** -1

***

**CA** 17; **Temp** +8, **Rifl** +8, **Vol** +5

**PF** 17

**Pelle Irritante** Una creatura che colpisce il goblin con un attacco senza armi, tenta di Afferrarlo o lo tocca in altri modo è esposto alla peste goblin.

**Disarcionare** :r:  CD 17

**Scartare** :r: **Requisito** Una creatura deve essere in sella al cane goblin. **Effetto** Il cane goblin fa un [Passo](/azioni/passo) prima di eseguire il comando.

***

**Velocità** 12 metri

**Mischia** :a: fauci +9 \[+4/-1], **Danni** 1d6+3 perforanti più peste del goblin

**Grattare** :aa:  ([maneggiare](/tratti/maneggiare)) Il cane goblin si gratta vigorosamente, esponendo tutte le creature adiacenti alla peste del goblin.

**Peste Goblin** ([malattia](/tratti/malattia)); I [goblin](/tratti/goblin) e i cani goblin sono immuni alla peste del goblin. **Tiro Salvezza** CD 17 Tempra; **Fase 1** [nauseato](/condizioni/nauseato) 1 (1 round); **Fase 2** nauseato 1 e [rallentato](/condizioni/rallentato) 1 (1 round); **Fase 3** nauseato 2 e non può ridurre il suo valore di nauseato a meno di 1 (1 giorno).
