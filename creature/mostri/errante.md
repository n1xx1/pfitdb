---
traits: [n, grande, vegetale]
source: Bestiario, pag. 160
original-name: TODO
original-srd: TODO
---

# Errante

Gli erranti sono astute piante carnivore, simili a grossi cumuli di vegetazione
umida e marcescente. Anche quando si ergono sulle loro tozze gambe, non è facile
distinguere l'anatomia di queste creature in modo esatto; sono dei grovigli di
liane parassitiche che afferrano le prede con le loro propaggini più lunghe, a
volte intrecciandole insieme per infliggere colpi più potenti. Questi predatori
cacciano tendendo imboscate alle prede, sono particolarmente attratti dalla
carne e sono anche famosi per la loro capacità di restare accucciati e
nascondersi in piena vista. Un errante è in grado di trarre sostanze nutrienti
dalla materia vegetale e dal suolo, ma evita di farlo se sospetta di imbattersi
in tempi brevi in carne fresca e in realtà è in grado di attendere per molti
giorni che questo accada. Gli erranti generalmente sono creature solitarie. Le
tempeste più violente sono alcuni tra i pochi eventi in grado di indurre gli
erranti a riunirsi in gruppi. Du\_ rante questi raduni i vegetali si dispongono
intorno a strani cumuli di terra che hanno un valore apparentemente sacro nel
cuore delle giungle e delle paludi remote, saltando e rotolandosi eccitati,
allungando le loro propaggini verso il cielo e invocando (o forse evocando) la
caduta di un potente fulmine. Non solo queste strane creature vegetali sono
immuni a ogni forma di elettricità, ma anzi sembrano essere potenziate a livelli
soprannaturali dalle scariche di questa energia allo stato puro. Per gli erranti
essere colpiti da un fulmine è segno di favore divino e gli individui colpiti
con frequenza da tali fenomeni atmosferici diventano personalità rispettate (e
potenti) presso i loro simili. Gli erranti anziani sono rari e possiedono una
vasta gamma di capacità; alcuni sono in grado di lanciare incantesimi primevi,
altri possono richiamare telepaticamente gli altri erranti presenti nella zona e
altri ancora detengono uno straordinario controllo dell'elettricità. Esistono
anche altri tipi di erranti, tra cui alcuni composti da ammassi di funghi
anziché da materia vegetale. Queste creature, conosciute come "cumuli di spore",
emettono nubi di spore tossiche dal corpo quando vengono colpite. Nei deserti
semiaridi, tra i cespugli di artemisia e le formazioni rocciose, è possibile
imbattersi in vegetali simili agli erranti chiamati grovigli spinosi; hanno
l'aspetto di grossi cespugli rotolanti e cactus e i loro attacchi infliggono
lacerazioni profonde sanguinose.

**[Ricordare Conoscenze - Vegetale (Natura)](/azioni/ricordare-conoscenze)**: CD
22

## Errante - Creatura 6

**Percezione** +12; scurovisione

**Lingue** Comune, Elfico, Silvano (non può parlare nessuna lingua)

**Abilità** Atletica +16, Furtività +12 (+18 nelle foreste o nelle paludi)

**For** +6, **Des** +1, **Cos** +5, **Int** -2, **Sag** +2, **Car** -1

**Cumulo** Quando non è in pericolo, l'errante trascorre 1 minuto per assestarsi
in un cumulo che sembra un ammasso di vegetazione assortita. Mentre è in questa
forma, le creature devono [Individuare](/azioni/individuare) attivamente e
superare una prova di Percezione con CD 22 (CD 28 nelle foreste o nelle paludi)
per individuare la vera natura dell'errante.

---

**CA** 22; **Temp** +17, **Rifl** +11, **Vol** +14

**PF** 120; **Immunità** [elettricità](/tratti/elettricita); **Resistenze**
fuoco 5

**Impulso Elettrico** Ogni volta che l'errante subirebbe danni da elettricità o
sarebbe bersagliato da un effetto di elettricità, ottiene 12 PF temporanei ed è
[accelerato](/condizioni/accelerato) fino alla fine del suo turno successivo.
Può usare la sua azione addizionale per [Avanzare](/azioni/avanzare),
[Colpire](/azioni/colpire) o [Nuotare](/azioni/nuotare).

**Errare** :R: **Requisiti** L'errante è in forma di cumulo. **Innesco** Una
creatura inconsapevole della vera natura dell'errante giunge entro 3 metri.
**Effetto** L'errante effettua un Colpo con le liane contro la creatura. Poi
tira l'iniziativa.

---

**Velocità** 6 metri, nuotare 6 metri

**Mischia** :1: liana +17 \[+12/+7] ([portata 3 metri](/tratti/portata)),
**Danni** 2d8+8 contundenti più Afferrare

**Liana Sferzante** :2: L'errante effettua un Colpo con la liana contro ogni
creatura entro portata. La sua penalità da attacchi multipli aumenta soltanto
dopo tutti gli attacchi.
