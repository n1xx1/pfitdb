---
source: Manuale di Gioco, pag. 251
original-name: Lore
original-srd: https://2e.aonprd.com/Skills.aspx?ID=8
---

# Sapienza - (Int)

Possiedi informazioni specialistiche su un argomento ristretto. L'abilità
Sapienza è composta da molte sottocategorie. Potresti avere Sapienza Militare,
Sapienza Nautica, Sapienza sui Vampiri, o qualsiasi altra sottocategoria
dell'abilità. Ciascuna sottocategoria conta come un'abilità a sé stante, quindi
applicare un incremento di abilità a Sapienza Planare non incrementa la tua
competenza in Sapienza Nautica, per esempio. Il tuo [background](/background) ti
concede una specifica sottocategoria dell'abilità Sapienza. Il GM sceglie quali
altre sottocategorie accetta per l'abilità Sapienza, ma queste sottocategorie
sono sempre meno vaste di qualsiasi altra abilità che ti permetta di Ricordare
Conoscenze, e non dovrebbero mai sostituire completamente o in buona parte
l'azione Ricordare Conoscenze di un'altra abilità.

Sapienza Magica, per esempio, non ti permette di ricordare la stessa quantità di
conoscenze di Arcano, Sapienza delle Avventure non ti dà tutte le informazioni
di cui ha bisogno un avventuriero e Sapienza Planare non basta a ottenere tutte
le informazioni diffuse tra varie abilità e sottocategorie, come Sapienza sul
Paradiso. Se hai più sottocategorie di Sapienza che potrebbero essere applicate
a una prova, o che potrebbero sovrapporsi a un'altra abilità in alcune
circostanze, puoi scegliere di usare l'abilità con il modificatore di abilità
migliore o quella che preferisci. Se sei in dubbio sul fatto di poter applicare
un'abilità di Sapienza a uno specifico argomento, il GM decide se puoi o meno.

Anche se sei senza addestramento in Sapienza, puoi usarla per
[Ricordare Conoscenze](/azioni/abilita/ricordare-conoscenze).

- **[Ricordare Conoscenze](/azioni/abilita/ricordare-conoscenze)** riguardo
  all'argomento della tua sottocategoria dell'abilità Sapienza.

## Azioni con Addestramento in Religione

Devi essere Addestrato in Sapienza per usarla per
[Guadagnare](/azioni/abilita/guadagnare):

- **[Guadagnare](/azioni/abilita/guadagnare)** usando la tua sconoscenza per
  praticare un mestiere.

> ### Sottocategorie Comuni di Sapienza
>
> Puoi apprendere qualsiasi abilità di Sapienza il tuo GM ti conceda di
> acquisire. La seguente lista racchiude un'ampia varietà di argomenti comuni e
> adatti a molte campagne. Spesso i Background ti concedono una sottocategoria
> di Sapienza presa da questa lista.
>
> - Sapienza Accademica
> - Sapienza Araldica
> - Sapienza Architettonica
> - Sapienza Artistica
> - Sapienza Bibliotecaria
> - Sapienza Circense
> - Sapienza Contabile
> - Sapienza Contadina
> - Sapienza da Conciatore
> - Sapienza da Esploratore
> - Sapienza da Mugnaio
> - Sapienza da Scriba
> - Sapienza da Stalliere
> - Sapienza delle Gilde
> - Sapienza Erboristica
> - Sapienza Genealogica
> - Sapienza Gladiatoria
> - Sapienza Ingegneristica
> - Sapienza Legale
> - Sapienza Ludica
> - Sapienza Mercantile
> - Sapienza Militare
> - Sapienza Mineraria
> - Sapienza Nautica
> - Sapienza Operaia
> - Sapienza Ostetrica
> - Sapienza riguardo una specifica creatura o categoria di creature (Sapienza
>   sui Demoni, Sapienza sugli Orsogufi, Sapienza sui Vampiri, ecc.)
> - Sapienza riguardo una specifica divinità (Sapienza su Abadar, Sapienza su
>   Iomedae, ecc.)
> - Sapienza riguardo uno specifico insediamento (Sapienza su Absalom, Sapienza
>   su Magnimar, ecc.)
> - Sapienza riguardo uno specifico piano diverso dal Piano Materiale o, se la
>   campagna non è ambientata sul Piano Materiale, diverso dal piano nel quale è
>   ambientata la campagna (Sapienza sull'Abisso, Sapienza sul Piano Astrale,
>   Sapienza sul Paradiso, ecc.)
> - Sapienza riguardo uno specifico tipo di cibo o bevanda (Sapienza sull'Alcol,
>   Sapienza da Fornaio, Sapienza da Macellaio, Sapienza Culinaria, Sapienza del
>   Tè, etc.)
> - Sapienza riguardo uno specifico tipo di territorio (Sapienza Montana,
>   Sapienza Fluviale, ecc.)
> - Sapienza sui Criminali
> - Sapienza sulla Chiaroveggenza
> - Sapienza sulla Pesca
> - Sapienza Teatrale
> - Sapienza Venatoria
