---
source: Manuale di Gioco, pag. 236
original-name: Earn Income
original-srd: https://2e.aonprd.com/Skills.aspx?ID=2&General=true
---

# Guadagnare \[Addestrato\]

Puoi usare un'abilità (solitamente [Artigianato](/abilita/artigianato),
[Sapienza](/abilita/sapienza) o [Esibizione](/abilita/esibizione)) per
guadagnare soldi durante una pausa, ma per farlo devi essere addestrato
nell'abilità relativa. Ci vuole del tempo per cominciare, e i tuoi introiti
dipendono dal tuo grado di competenza e da quanto è remunerativo il compito che
riesci a ottenere. Poiché questo processo richiede un tempo significativo e
necessita di tenere traccia di elementi che non riguardano il progresso
dell'avventura, non sarà possibile effettuarlo in tutte le campagne.

In alcuni casi il GM potrebbe permetterti di usare un'abilità diversa per
Guadagnare facendo un lavoro specializzato. Solitamente si tratta di un impiego
accademico, come usare [Religione](/abilita/religione) in un monastero per
studiare antichi tomi (tenere sermoni in chiesa ricadrebbe comunque nell'ambito
di [Esibizione](/abilita/esibizione), e non di [Religione](/abilita/religione)).
Potresti anche usare le tue abilità fisiche per guadagnare, per esempio usando
[Acrobazia](/abilita/acrobazia) per esibirti in un circo o
[Furto](/abilita/furto) per borseggiare. Se usi abilità che non siano
[Artigianato](/abilita/artigianato), [Sapienza](/abilita/sapienza) o
[Esibizione](/abilita/esibizione) la CD tende a essere parecchio superiore.

{{% include "/azioni/abilita/guadagnare" %}}

> ### Preparazione Aggiuntiva
>
> Quando tenti di Guadagnare potresti riuscire a dedicare alcuni giorni di pausa
> per prepararti per il compito (per esempio fare le prave per uno spettacolo,
> studiare un argomento o cose simili, modificando così la CD della prova di
> abilità. Il GM determina quanto tempo di preparazione ti occorre e di quanto
> cambia la CD. Si tratta di un'opportunità particolarmente utile quando stai
> tentando un compito di livello superiore al tuo: se non sei preparato la CD è
> più alta!
>
> ### Completare o Interrompere un Compito
>
> Quando completi uno dei tuoi compiti correnti, o se lo interrompi a metà,
> solitamente devi trovare un nuovo compito se vuoi continuare a Guadagnare. Per
> esempio, se ti licenzi dal tuo lavoro al porta dovrai cercare un altro
> impiego, e non potrai ricominciare da dove lo avevi interrotto. Ciò richiede
> solitamente di trascorrere 1 o più giorni di pausa in cerca di una nuova
> occupazione.
>
> Potresti, tuttavia, mettere in pausa un compito per via di un'avventura o di
> un evento che non ti precluderebbe di tornare in seguito al tua vecchio
> lavoro. Il GM potrebbe decidere che puoi ricominciare da dove lo avevi
> interrotto, a patto che non sia stato completato da altri durante la tua
> assenza il GM decide anche se devi effettuare una nuova prova di abilità
> quando riprendi il compito. In generale, se il risultato della tua prova
> iniziale era buono e vuoi tenerlo, puoi farlo, ma se il risultato della prova
> iniziale non era molto positivo non puoi provare a ottenerne uno migliore
> interrompendo il compita per fare qualcos'altro. Se durante la pausa le tue
> statistiche sana cambiate (magari perché sei salito di livello durante
> un'avventura) puoi effettuare una nuova prova.

### Mettere in Scena uno Spettacolo \[Esibizione\]

Ti esibisci di fronte a un pubblico per denaro. Il pubblico disponibile
determina il livello del compito, poiché un pubblico più raffinato può pagare di
più, ma è anche più difficile da impressionare. Il GM determina il livello del
compito in base ai pubblici disponibili: esibirsi per strada di fronte a dei
popolani è un compito di livello 0, farlo per un gruppo di artigiani dai gusti
più raffinati potrebbe essere di 2° o 3° livello, mentre per mercanti, nobili o
re li livello è via via maggiore. Il tuo grado di successo determina se hai
commosso il pubblico e se vieni ricompensato con applausi o pomodori e uova
marce.

### Produrre Beni di Consumo \[Artigianato\]

Usando Artigianato puoi lavorare per produrre oggetti comuni da vendere. Di
solito è abbastanza semplice trovare lavoro fabbricando oggetti basilari di
livello inferiore di 1 o 2 al livello dell'insediamento. Compiti di livello più
elevato rappresentano commissioni speciali, come la richiesta di Fabbricare uno
specifico oggetto e Venderlo all'acquirente a prezzo pieno.

Queste opportunità non sono frequenti, e potrebbero esserci dei requisiti
particolari (o delle gravi conseguenze se dovessi deludere un cliente
importante).

### Praticare un Mestiere \[Sapienza\]

Applichi i benefici concreti di una delle tue specializzazioni di Sapienza per
praticare un mestiere durante un periodo di pausa. È abbastanza semplice trovare
un lavoro usando specialità di Sapienza relative ad affari, legge o navigazione,
perché c'è molta offerta. Se invece cerchi di usare una specializzazione
piuttosto desueta per Guadagnare con Sapienza, il GM potrebbe incrementare la CD
o decidere che sono disponibili solo impieghi di basso livello. Potresti anche
avere bisogno di strumenti specialistici per accettare il posto, come attrezzi
da minatore per lavorare in miniera o una bilancia da mercante per la
compravendita di oggetti preziosi in un mercato.
