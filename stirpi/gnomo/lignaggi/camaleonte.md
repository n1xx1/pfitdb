---
source: Manuale di Gioco, pag. 39
original-name: Chameleon Gnome
original-srd: https://2e.aonprd.com/Heritages.aspx?ID=11
---

# Gnomo Camaleonte

Il tuo colore dei capelli e della pelle è mutevole, magari per via di una magia
latente. Puoi variarne lentamente l'intensità e il colore preciso, e la
colorazione può essere diversa lungo il tuo corpo, cosa che ti consente di
creare delle trame o altri disegni colorati. Ci vuole un'azione singola per un
cambiamento secondario localizzato e fino a un'ora per ottenere qualche modifica
eclatante in tutto il corpo. Durante il sonno i colori cambiano autonomamente in
base ai sogni che fai, fornendoti una colorazione insolita ogni mattina. Quando
ti trovi in un'area in cui la tua colorazione è più o meno simile all'ambiente
(per esempio se sei color verde foresta all'interno di una foresta), puoi usare
l'azione singola per effettuare qualche cambiamento localizzato secondario che
ti aiuti a camuffarti nell'ambiente circostante. Ciò ti fornisce bonus di
circostanza +2 alle prove di [Furtività](/abilita/furtivita) fino a quando
l'ambiente intorno a te non cambia di colore o di trama.
