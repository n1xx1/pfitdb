---
source: Manuale di Gioco, pag. TODO
original-name: Human
original-srd: https://2e.aonprd.com/Ancestries.aspx?ID=6
traits: [umano, umanoide]
TODO:
---

# Umano

_TODO_

L'ambizione, la versatilità e l'eccezionale potenziale degli umani hanno
contribuito a stabilire il loro ruolo di stirpe predominante nel mondo. I loro
imperi e nazioni sono realtà vaste e tentacolari, i cui cittadini imprimono i
loro nomi nella storia, a forza di braccia armate e col potere degli
incantesimi. La stirpe umana è diversificata e turbolenta, e comprende sia
gruppi nomadici sia veri e propri imperi, e persone sia crudeli sia sante. Molti
umani viaggiano per esplorare e cartografare le distese del multiverso, per
cercare tesori perduti o per guidare eserciti alla conquista dei propri vicini:
in altri termini, il motivo è che sono in grado di fare qualsiasi cosa.

Se desideri giocare un personaggio in grado di essere qualsiasi cosa tu voglia,
dovresti interpretare un umano.

## Potresti...

- Puntare a ottenere la celebrità, per te stesso o per una giusta causa.
- Cercare di comprendere il tuo scopo nel mondo.
- Curare i tuoi rapporti con la famiglia e gli amici.

## Probabilmente gli Altri...

- Rispettano la tua flessibilità, il tuo spirito di adattamento e (per lo più)
  la tua apertura mentale.
- Non si fidano delle tue motivazioni, temendo che tu persegua solamente poterw
  o ricchezza.
- Non sanno cosa aspettarsi da te ed esitano a presumere quali siano le tue
  intenzioni.

## Descrizione Fisica

Le caratteristiche fisiche degli umani sono tanto variegate quanto i climi
presenti nel mondo. Gli umani mostrano un'ampia varietà di colori della pelle e
dei capelli, di tipi corporei e di fattezze del volto. In generale, la loro
carnagione è più scura se vivono, o se i loro antenati vivevano, vicino
all'equatore.

Gli umani raggiungono la maturità fisica intorno ai 15 anni, ma la maturità
mentale arriva qualche anno dopo. Un umano in genere può vivere fino a 90 anni.
Spesso gli umani si sposano con esponenti di altre stirpi, generando una prole
che reca i tratti di entrambi i genitori. I casi più famosi di mezzumani sono i
Mezzelfi e i Mezzorchi.

## Società

La varietà umana si manifesta anche attraverso forme di governo, atteggiamenti e
norme sociali. Anche se le culture umane più antiche hanno storie condivise che
risalgono a migliaia di anni nel passato, se le si confronta alle società create
da Elfi o Nani quelle umane sembrano in continuo mutamento, poiché gli imperi si
frammentano e nuovi regni prendono il posto dei vecchi.

## Allineamento e Religione

Probabilmente quella umana è la stirpe più eterogenea di tutte, capace di essere
tremendamente malvagia e incredibilmente buona. Alcuni umani si radunano in
grandi orde violente, mentre altri costruiscono città tentacolari. Nel
complesso, la maggior parte degli umani è neutrale, ma queste creature tendono
ad aggregarsi in nazioni o comunità che condividono lo stesso allineamento, o
almeno che mostrano la stessa predilezione per un certo allineamento. Gli umani
venerano un'ampia gamma di divinità e professano molti culti, poiché puntano a
ottenere i favori di ogni essere divino che incontrano.

## Nomi

Diversamente da molte altre stirpi, che in genere propendono per tradizioni
specifiche e storie condivise, l'eterogeneità degli umani dà come risultato una
lista quasi infinita di nomi. Gli umani delle tribù del nord hanno nomi diversi
da quelli che abitano negli stati-nazione del sud. Gli umani della maggior parte
del mondo parlano il Comune (anche se alcuni continenti su Golarion hanno le
loro lingue regionali comuni), ma i loro nomi sono variegati alla stregua dei
loro aspetti e delle loro credenze.

## Etnie

Diversi gruppi etnici umani (molti dei quali provengono da terre lontane)
popolano i continenti che si affacciano sul Mare Interno di Golarion. I
personaggi umani possono provenire da ognuna di queste etnie, a prescindere da
quale sia la loro patria.

I personaggi di etnie umane nella regione del Mare Interno parlano il Comune
(noto anche come Taldano) e alcune etnie forniscono l'accesso a una lingua non
comune.

# Meccaniche Umano

**Punti Ferita**  
8

**Taglia**  
Media

**Velocità**  
7,5 metri

**Aumenti di Caratteristica**  
Due aumenti di caratteristica liberi

**Lingue**  
Comune  
Lingue Aggiuntive pari a 1 + il tuo modificatore di Intelligenza (se è
positivo). Scegli dall'elenco di lingue comuni e qualsiasi altra lingua a cui
hai accesso (per esempio le lingue prevalenti nella tua regione).
