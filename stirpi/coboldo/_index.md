---
source: Guida del Giocatore, pag. 8
original-name: Kobold
original-srd: https://2e.aonprd.com/Ancestries.aspx?ID=18
traits: [coboldo, umanoide]
TODO:
---

# Coboldo

_Ogni coboldo sa che la sua corporatura esile cela un reale e vigoroso potere
draconico. I coboldi sono ingegnosi artigiani e alleati devoti all'interno dei
loro cunicoli, ma chi sconfina nel loro territorio scope che son anche abili
nelle schermaglie, soprattutto grazie al sostegno di uno stregone draconico o di
un vero signore supremo dei draghi. Tuttavia, questi rettili opportunisti sono
felici di cooperare con altri umanoidi quando ne traggono vantaggio, combinando
cautela e astuzia per fare fortuna nel resto del mondo._

I coboldi sono ossi duri e pieni di risorse; le loro tane, pro tette da calappi
e da utili cianfrusaglie, li fanno sembrare malvagi alla maggior parte degli
altri umanoidi, mentre la loro adorazione dei draghi li fa apparire semplici e
fastidiosi servitori. Eppure, alcuni coboldi sono emersi dai loro cunicoli
appartati in cerca della relativa sicurezza degli insediamenti di superficie,
delle redditizie prospettive della vita avventurosa o per corroborare il timore
reverenziale provato dai loro seguaci.

Se desideri un personaggio straordinariamente sicuro di sé, astuto,
tremendamente smaliziato e nelle cui vene scorre l'antico potere dei draghi,
dovresti interpretare un coboldo.

## Potresti...

- Essere orgoglioso del tuo rapporto coi draghi, a prescindere dal crederli tuoi
  avi o semplicemente protettori.
- Analizzare l'ambiente circostante, sempre alla ricerca di imboscate, terreno
  vantaggioso e vie di fuga.
- Osservare, adottare e rispettare naturalmente le dinamiche di gruppo, sia come
  leader, sia come subordinato o pari grado.

## Probabilmente Gli Altri...

- Suppongono che tu sia un codardo e che non resterai nei paraggi di fronte al
  pericolo.
- Apprezzano la tua ingegnosità e intraprendenza, soprattutto quando si tratta
  di costruire difese.
- Considerano le tue rivendicazioni sul potere dei draghi esagerate, deliranti o
  affascinanti.

## Descrizione Fisica

I coboldi sono bassi umanoidi rettili (alti circa 90 centimetri), con corpi
snelli e lunghe code. Spesso vantano una remota ascendenza draconica, e ogni
coboldo mostra una o più caratteristiche dei draghi: corna robuste, denti
affilati come rasoi, o, più raramente, ali rudimentali o il soffio draconico.
Maturano rapidamente, raggiungendo l'età adulta a circa 12 anni e vivendo fino a
circa 60.

I colore delle scaglie di un coboldo può variare ampiamente. Molto spesso
imitano le tonalità dei draghi cromatici o metallici, con un mix di scaglie
leggermente più scure o più chiare che creano un aspetto screziato. Le scaglie
dei coboldi appena nati riflettono spesso il modello draconico della comunità,
sia che si tratti del drago che attualmente servono o del tipo di drago da cui
discendono.

## Società

A tenere in vita i coboldi c'è sempre una profonda cautela. Sono riservati o
umili con le creature potenti, per evitare di diventarne vittime. Questa mitezza
svanisce però una volta che i coboldi trovano un mecenate potente (come un
drago) o una fonte di potere soprannaturale (come un artefatto o un leader
stregone). Spesso in questi casi si infervorano incredibilmente per la nuova
causa o il nuovo leader. Tuttavia, i coboldi sono tristemente famosi per la loro
percezione della proverbiale nave che affonda, e una volta che la loro fonte di
energia viene a mancare o sembra condannata, il loro morale si abbatte
rapidamente.

Che siano guidati o meno da un drago, i coboldi si identificano quasi sempre con
un tipo di drago che funge da loro modello spirituale. Le loro società adottano
regolarmente leggi e norme culturali ispirate alla personalità del modello.

## Allineamento e Religione

Tutti i coboldi, tranne i più iconoclasti, mostrano un rispetto naturale per le
gerarchie e le regole, quindi raramente sono caotici. I coboldi avventurieri
tendono ad essere legali neutrali o neutrali e fare affidamento sulle loro
strategie sociali ancestrali per la sopravvivenza.

La religione organizzata sembra naturale per la maggior parte dei coboldi,
specialmente quando una divinità assume un'indole dominante o tirannica. Molti
gravitano attorno all'ordine di Abadar o al talento artistico di Shelyn. Le
comunità più inquietanti si affidano spesso ad Asmodeus e ad altri arcidiavoli.
Anche le divinità draconiche Apsu e Dahak son comuni oggetti di culto. Anche i
coboldi si ritrovano spesso attratti dai culti, in particolare quelli guidati da
draghi o diavoli.

### Coboldi Avventurieri

I coboldi spesso si avventurano alla ricerca del potere, della conoscenza e dei
tesori che ritengono più adatti al loro ego sproporzionato. Quando avventurieri,
milizie o tiranni incuranti distruggono una comunità di coboldi, i sopravvissuti
spesso si legano a nuove famiglie, in cerca di conforto e talvolta di vendetta.
I tipici background dei coboldi includono artigiano, artista, bandito,
cacciatore, criminale, cultista, esploratore, inventore eccentrico, minatore,
rovistatore e servitore. I coboldi eccellono come bardi, canaglie, ranger e
stregoni, sebbene spesso usino il loro ingegno come alchimisti o maghi.

## Nomi

Raramente il nome di battesimo di un giovane coboldo è composto da più di due
sillabe. Tuttavia, man mano che invecchiano, ottengono uno status sociale e
compiono grandi azioni, i coboldi aggiungono più sillabe a loro nomi, imitando
una comune pratica draconica. I coboldi in genere non usano cognomi, se non nel
tentativo di adattarsi meglio a una comunità, nel qual caso adottano tipicamente
il cognome di una figura ispiratrice di quel gruppo.

### Nomi Tipici

Azrnak, Draahzin, Enga, Fazgyn, Fazij, Jekkajak, Kib, Kirrok, Mirkol, Tarka,
Urkak, Varshez, Vroklan, Zekstikah, Zgaz

| Draco   | Forma del Soffio | Tipo di Danno | Tiro Salvezza |
| ------- | ---------------- | ------------- | ------------- |
| Bianco  | Cono             | Freddo        | Riflessi      |
| Blue    | Linea            | Elettricità   | Riflessi      |
| Nero    | Linea            | Acido         | Riflessi      |
| Rosso   | Cono             | Fuoco         | Riflessi      |
| Verde   | Cono             | Veleno        | Tempra        |
| Argento | Cono             | Freddo        | Riflessi      |
| Bronzo  | Linea            | Elettricità   | Riflessi      |
| Oro     | Cono             | Fuoco         | Riflessi      |
| Ottone  | Linea            | Fuoco         | Riflessi      |
| Rame    | Linea            | Acido         | Riflessi      |

Tabella: Modello Draconico

# Meccaniche Coboldi

**Punti Ferita**  
6

**Taglia**  
Piccola

**Velocità**  
7,5 metri

**Aumenti di Caratteristica**  
Destrezza  
Carisma  
Libero

**Difetto di Caratteristica**  
Costituzione

**Lingue**  
Comune  
Draconico  
Lingue aggiuntive pari al tuo modificatore di Intelligenza (se è positivo).
Scegli tra Aklo, Gnomesco, Infernale, Nanico, Sottocomune, Terran e qualsiasi
altra lingua a cui hai accesso (per esempio le lingue prevalenti nella tua
regione).

**Scurovisione**  
Attingi qualche potere dal tuo modello draconico. Scegli un tipo di drago
cromatico o metallico come modello. Questo determina il colore e l'aspetto delle
tue scaglie e i draghi a volta considerano più favorevolmente quei coboldi che
somigliano loro, a discrezione del GM. Il tuo modello può anche determinare i
dettagli di altre capacità che hai, utilizzando la Tabella Modello Draconico.

**Modello Draconico**  
Attingi qualche potere dal tuo modello draconico. Scegli un tipo di drago
cromatico o metallico come modello. Questo determina il colore e l'aspetto delle
tue scaglie e i draghi a volta considerano più favorevolmente quei coboldi che
somigliano loro, a discrezione del GM. Il tuo modello può anche determinare i
dettagli di altre capacità che hai, utilizzando la Tabella Modello Draconico.
