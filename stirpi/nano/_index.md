---
source: Manuale di Gioco, pag. TODO
original-name: Dwarf
original-srd: https://2e.aonprd.com/Ancestries.aspx?ID=1
traits: [nano, umanoide]
TODO:
---

# Nano

_TODO_

I nani impiegano del tempo prima di fidarsi di chi è estraneo alla loro stirpe,
ma questa diffidenza è motivata. Questo popolo ha una lunga storia di esilio
forzato dalle sue fortezze ancestrali e di lotte contro le incursioni di nemici
selvaggi, in particolar modo di giganti, goblinoidi, orchi e tutti quegli orrori
che vivono ben al di sotto della superficie. E difficile accaparrarsi la fiducia
di un nano, ma una volta che la si è ottenuta il legame che ne nasce è piu forte
dell'acciaio.

Se desideri giocare un personaggio duro come la roccia, un avventuriero testardo
e implacabile che mescola una cruda durezza con una profonda saggezza (o
quantomeno con una caparbia convinzione), dovresti interpretare un nano.

## Potresti...

- Sforzarti di difendere il tuo onore personale, a prescindere dalla situazione.
- Apprezzare l'artigianato di qualità in tutte le forme ed esigere che tutto il
  tuo equipaggiamento sia di alta qualità.
- Non esitare o desistere quando hai deciso di fare una cosa.

## Probabilmente gli Altri...

- Ti considerano testardo, ma spetta a ciascun singolo individuo stabilire se
  questa è una risorsa o un problema.
- Presumono che tu sia un esperto nelle questioni legate alla lavorazione della
  pietra, l'estrazione mineraria, i metalli preziosi e le gemme.
- Riconoscono il forte legame che hai con la tua famiglia, il tuo lignaggio e i
  tuoi amici.

## Descrizione Fisica

I nani sono bassi e tarchiati: misurano circa 30 centimetri in meno della
maggior parte degli umani. Hanno il corpo largo e massiccio, con fattezze
imponenti. I nani di ogni genere vanno orgogliosi della lunghezza delle loro
chiome, che spesso acconciano con motivi intricati, talora per rappresentare
clan specifici. La barba lunga è un simbolo di virilità e di onore tra i nani,
per cui i maschi sbarbati sono considerati deboli, inaffidabili o anche peggio.

In genere i nani raggiungono l'età adulta intorno ai 23 anni, ma la loro cultura
tradizionalista assegna più importanza al completamento di alcuni riti di
iniziazione, unici per ogni clan, che non al raggiungimento di una certa età. In
genere un nano vive fino a 350 anni.

## Società

Gli antichi imperi di superficie governati dai nani di un tempo sono tutti
crollati secoli fa, sopraffatti da orchi e goblinoidi. I nani del presente
possiedono ancora molte delle qualità che nei tempi antichi spinsero alla
grandezza i loro progenitori: fierezza, grinta e caparbietà in ogni progetto,
dalla battaglia all'artigianato, fino alla capacità di forgiare legami con
familiari e amici.

Benché la distanza tra le loro Cittadelle del Cielo, perse tra le montagne possa
causare varie differenze culturali tra i diversi clan, per lo più le società
naniche condividono molti tratti. Quasi tutte le genti naniche condividono la
stessa passione per le opere in muratura e in metallo, oltre che per l'intaglio
delle gemme. Molti nani sono abili nel campo dell'architettura e dell'estrazione
mineraria e analogamente, condividono un odio atavico per giganti, orchi e
goblinoidi.

Ben pochi nani vanno in giro senza il pugnale del loro clan appeso alla cintura.
Questo pugnale viene forgiato subito prima della nascita di un nano e in esso è
incastonata la gemma del clan. Un genitore utilizza questo pugnale per tagliare
il cordone ombelicale del bambino, per cui questa è la prima arma che assaggia
il sangue del giovane nano.

> ### Nani Avventurieri
>
> Gli avventurieri nanici tendono a operare come cacciatori di tesori o
> mercenari. Spesso lasciano le loro cittadelle e città sotterranee in cerca di
> ricchezza, per supportare economicamente la loro patria o per riconquistare
> tesori nanici persi da lungo tempo, oppure terre depredate dai nemici della
> loro stirpe. I background tipici dei nani includono accolito, artigiano,
> combattente, mercante e minatore. I nani rendono ottimamente in molte classi
> marziali, come barbaro, guerriero, monaco e ranger, ma sono anche ottimi
> chierici e druidi.

## Allineamento e Religione

I nani tendono ad apprezzare l'onore e a seguire le tradizioni dei loro clan e
dei loro regni. Hanno un forte senso dell'amicizia e della giustizia, ma la
scelta di chi considerano amico è sempre molto meticolosa. Lavorano sodo e si
dedicano al divertimento in modo altrettanto intenso, in particolare quando c'è
di mezzo qualche birra forte.

Un nano in genere è di allineamento legale buono o legale neutrale e preferisce
venerare le divinità che hanno questi allineamenti. Torag, dio delle genti
naniche, è la divinità principale dei nani, ma anche il culto dei familiari di
Torag è molto diffuso.

## Nomi

I nani onorano i loro figli dando loro nomi presi dai propri antenati o da eroi
nanici, per cui è molto raro che per un bambino si inventi un nome nuovo o si
prenda in prestito un nome da un'altra cultura. Quando devono presentarsi, i
nani tendono a elencare la loro famiglia e il clan a cui appartengono, più un
qualsiasi numero di altri legami familiari e titoli onorifici. I nomi nanici di
solito contengono consonanti aspre e in genere sono bisillabici.

### Nomi Tipici

Agna, Bodill, Dolgrin, Edrukk, Grunyar, Ingra, Kazmuk, Kotri, Lupp, Morgrym,
Rogar, Rusilka, Torra, Yangrit

# Meccaniche Nano

**Punti Ferita**  
10

**Taglia**  
Media

**Velocità**  
6 metri

**Aumenti di Caratteristica**  
Costituzione  
Saggezza  
Libero

**Difetto di Caratteristica**  
Carisma

**Lingue**  
Comune  
Nanico  
Lingue aggiuntive pari al tuo modificatore di Intelligenza (se è positivo).
Scegli tra Gnomesco, Goblin, Jotun, Orchesco, Sottocomune, Terran e qualsiasi
altra lingua a cui hai accesso (per esempio le lingue prevalenti nella tua
regione).

**Scurovisione**  
Riesci a vedere nell'oscurità e in condizioni di luce fioca come se fosse luce
intensa, anche se nell'oscurità la tua visione è in bianco e nero.

**Pugnale del Clan**  
Ottieni gratuitamente un pugnale del clan appartenente al tuo clan, poiché ti è
stato consegnato alla tua nascita. Vendere questo pugnale è considerato un
terribile tabù e ti procura lo sdegno degli altri nani.
