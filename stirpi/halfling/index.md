---
source: Manuale di Gioco, pag. TODO
original-name: Halfling
original-srd: https://2e.aonprd.com/Ancestries.aspx?ID=5
traits: [halfling, umanoide]
TODO:
---

# Halfling

_TODO_

Gli halfling sono un popolo otturusta e allegro, sfacciatamente fortunato e
spinto da una forte passione per i viaggi; compensano la loro bassa statura con
grande spacconeria e curiosità. Ipersensibili agli stimoli e accomodanti, gli
halfling colgono ogni opportunità e tendono a prediligere la gioia alla
violenza. Anche di fronte al pericolo, raramente gli halfling perdono la loro
ironia.

Molta gente alta sminuisce gli halfling per la loro taglia, o peggio ancora li
tratta come bambini. Gli halfling usano questi pregiudizi e stereotipi a loro
vantaggio, sfruttandoli per ottenere opportunità ed eseguire imprese furbesche,
audaci ed eroiche. La curiosità di un halfling è moderata dalla saggezza e dalla
prudenza, che li spingono a correre solo rischi calcolati e a cercare ogni
scappatoia.

Anche se curiosità e passione per i viaggi li portano spesso all'avventura, gli
halfling hanno anche forti legami con la loro casa, in cui di norma vivono al di
là della loro disponibilità economica.

Se desideri giocare un personaggio costantemente dilaniato tra le due passioni
contrapposte dell'avventura e delle comodità, dovresti interpretare un halfling.

## Potresti...

- Andare d'accordo con molti popoli e rallegrarti quando incontri nuovi amici.
- Trovare difficile resistere all'appagamento della tua curiosità, anche quando
  sai che questo ti metterà nei guai.
- Nutrire un odio profondo e personale per la pratica della schiavitù e
  impegnarti per liberare coloro che sono ancora costretti a lavorare contro la
  loro volontà.

## Probabilmente gli Altri...

- Apprezzano la tua capacità di trovare sempre un risvolto positivo o qualcosa
  di cui sorridere, a prescindere dalla gravità della situazione.
- Pensano che tu porti fortuna.
- Sottovalutano la tua forza, la tua resistenza e le tue capacità di
  combattente.

## Descrizione Fisica

Gli halfling sono umanoidi bassi che somigliano vagamente ai bambini umani. È
raro che superino i 90 centimetri di altezza. Le proporzioni degli halfling
variano e alcuni sembrano umani più bassi e con teste leggermente più grandi,
mentre altri hanno delle proporzioni più simili a quelle di un bambino umano.

Molti halfling preferiscono camminare a piedi nudi anziché indossare scarpe, e
di conseguenza col tempo finiscono per avere delle suole callose ai piedi.
Questi ultimi grossi e abbronzati, hanno ciuffi di peli spessi e molte volte
ricci, che ne riscaldano il dorso. La carnagione degli halfling tende verso
sfumature scure e fulve, come l'ambra o la quercia, mentre capelli e peli
corporei oscillano da un biondo dorato al nero corvino.

Gli halfling raggiungono la maturità fisica intorno ai 20 anni. Un halfling in
genere vive fino a 150 anni.

## Società

Nonostante la loro natura gioviale e amichevole, gli halfling in genere non si
aggregano tra loro, non avendo una madrepatria nel Mare Interno, e preferiscono
mescolarsi alle varie società diffuse nel mondo. Gli halfling sopravvivono con
qualsiasi lavoro disponibile, spesso dedicandosi ai compiti più umili o a
qualche semplice forma di servitù. Alcuni rifiutano la vita cittadina e si
dedicano alle strade e ai viaggi di luogo in luogo, in cerca di fama e fortuna.
Questi halfling nomadi spesso viaggiano in piccoli gruppi, condividendo con
amici e familiari le avversità e i semplici piaceri della vita. Ovunque si
rechino, gli halfling si mescolano facilmente con la società in cui si
ritrovano, adottando la cultura della stirpe predominante intorno a loro e
aggiungendovi qualche piccolo tocco tipicamente halfling, creando in tal modo
una fusione culturale che arricchisce entrambi i popoli.

> ### Halfling Avventurieri
>
> L'amore per i vagabondaggi e la natura opportunistica tipica della loro stirpe
> rendono gli halfling degli ottimi avventurieri. Molta gente sopporta il
> comportamento vivace degli halfling tenendo in considerazione le doti naturali
> che questi possiedono e la superstizione popolare per cui viaggiare con un
> halfling porta fortuna. I background tipici per gli halfling sono acrobata,
> criminale, emissario, intrattenitore, manovale e teppistello. Gli halfling
> diventano ottimi chierici e canaglie ma molti diventano anche monaci e ranger.

## Allineamento e Religione

Gli halfling sono leali ai loro amici e familiari, ma non temono di fare tutto
ciò che è necessario per sopravvivere. Gli allineamenti degli halfling sono
vari, in genere per adattarsi a quelli delle altre stirpi che vivono intorno a
loro. Gli halfling prediligono gli dei che portano fortuna, come Desna, o che
incoraggiano l'astuzia, come Norgober, mentre molti apprezzano il ruolo di
liberatore impersonato da Cayden Cailean, così come molti altri culti comuni tra
le altre stirpi che vivono intorno a loro.

## Nomi

I nomi halfling in genere hanno due o tre sillabe, con suoni dolci che evitano
le consonanti aspre. Dato che preferiscono che i loro nomi suonino umili, gli
halfling considerano i nomi troppo lunghi o complicati come un segno di
arroganza. Questo tuttavia vale solo per il loro popolo: gli halfling scelgono
nomi adatti a loro, ma capiscono che gli elfi e gli umani potrebbero avere dei
nomi più lunghi e più conformi al loro gusto. In particolare, gli umani tendono
a usare dei soprannomi per riferirsi agli halfling, e tra questi "Fortunello" è
incredibilmente comune.

### Nomi Tipici

Anafa, Antal, Bellis, Boram, Etune, Filiu, Jamir, Kaleb, Linna, Marra, Miro,
Rillka, Sistra, Sumak, Yamyra

# Meccaniche Halfling

**Punti Ferita**  
6

**Taglia**  
Piccola

**Velocità**  
7,5 metri

**Aumenti di Caratteristica**  
Destrezza  
Saggezza  
Libero

**Difetto di Caratteristica**  
Forza

**Lingue**  
Comune  
Halfling  
Lingue aggiuntive pari al tuo modificatore di Intelligenza (se è positivo).
Scegli tra Elfico, Gnomesco, Goblin, Nanico e qualsiasi altra lingua a cui hai
accesso (per esempio le lingue prevalenti nella tua regione).

**Vista Acuta**  
Hai una vista acuta, che ti consente di notare piccoli dettagli nascosti o anche
creature invisibili che agli altri potrebbero sfuggire. Ottieni bonus di
circostanza +2 quando usi l'azione Individuare per trovare creature nascoste o
non individuate entro 9 metri da te. Quando prendi come bersaglio un avversario
che ti risulta Occultato o Nascosto, riduci la CD della prova semplice a 3 per
un bersaglio occultato o 9 per uno nascosto.
