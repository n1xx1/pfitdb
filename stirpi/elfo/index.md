---
source: Manuale di Gioco, pag. 34
original-name: Elf
original-srd: https://2e.aonprd.com/Ancestries.aspx?ID=2
traits: [elfo, umanoide]
TODO:
---

# Elfo

_Gli elfi, facendo parte di un popolo dalle antiche origini, hanno assistito a
grandi cambiamenti e osservano il mondo come pu`o fare soltanto chi ha scrutato
il volgere di intere ere. Dopo aver abbandonato il mondo della notte dei tempi,
hanno fatto ritorno in una terra ormai mutata e cercano di rivendicare la loro
patria ancestrale, lottando soprattutto contro i terribili demoni che la hanno
invasa. Per alcuni, gli elfi sono fonte di timore revererenziale: belli e
aggraziati, talentuosi e sapienti. Tuttavia, gli elfi danno molto più peso alla
libertà personale che all'adesione a quegli ideali._

Gli elfi combinano una grazia ultraterrena, un'intelligenza acuta e un fascino
misterioso, in un modo che risulta magnetico per i membri delle altre stirpi.
Spesso sono voraci intellettuali, ma i loro studi scendono a un livello di
dettaglio che la maggior popoli meno longevi considera eccessivo o inefficace.
Dato che apprezzano la gentilezza e la bellezza, gli elfi puntano sempre a
migliorare i loro comportamenti, il loro aspetto e la loro cultura.

Spesso gli elfi sono piuttosto riservati e si rinchiudono nel segreto dei loro
boschi, coltivando stretti legami parentali. Impiegano molto tempo a stringere
amicizie con chi è estraneo al loro popolo, ma per un motivo ben specifico: si
adattano in modo impercettibile ma profondo, all'ambiente e alle compagnie , che
frequentano. C'è una componente fisica in questo adattamento, ma non si tratta
di un processo solo superficiale. Gli elfi che vivono in mezzo ai popoli meno
longevi spesso sviluppano una percezione distorta della loro stessa mortalità e
si incupiscono osservando intere generazioni di loro compagni che invecchiano e
muoiono. Questi elfi vengono chiamati Affranti.

Se desideri giocare un personaggio magico, mistico e misterioso, dovresti
interpretare un elfo.

### Potresti...

- Curare attentamente i tuoi rapporti con la gente meno longeva di te,
  mantenendo un'accorta distanza emotiva oppure rassegnandoti a vivere più di
  loro
- Perseguire interessi specifici o enigmatici solo per la gioia di
  padroneggiarli.
- Avere fattezze (colore degli occhi, carnagione, capelli o gestualità) che
  riflettono l'ambiente in cui vivi.

### Probabilmente gli Altri...

- Si concentrano sul tuo aspetto, ammirando la tua grazia o trattandoti come una
  creatura fisicamente fragile.
- Presumono che tu pratichi il tiro con l'arco, lanci incantesimi e combatta
  demoni, e anche che tu abbia appreso una o più belle arti.
- Si preoccupano che in privato tu li disprezzi, 0 ti considerano distaccato e
  accondiscendente.

### Descrizione Fisica

Pur essendo generalmente più alti degli umani, gli elfi possiedono una grazia
fragile, accentuata da fattezze allungate e lunghe orecchie a punta. I loro
occhi grandi e a mandorla hanno pupille ampie e dai colori vibranti, che
riempiono interamente la porzione visibile dell'occhio. Queste pupille
conferiscono agli elfi un aspetto alieno e consentono loro di vedere ogni
dettaglio anche con pochissima luce.

Gli elfi si adattano gradualmente all'ambiente e alle compagnie e spesso
acquisiscono tratti fisici che riflettono questi elementi. Un elfo che abbia
trascorso secoli interi nelle foreste primordiali, per esempio, potrebbe avere
capelli verdeggianti e dita nodose, mentre uno che abbia vissuto nel deserto
potrebbe avere carnagione e pupille dorate. La moda elfica, proprio come gli
elfi stessi, tende a riflettere l'ambiente circostante. Gli elfi che vivono
nelle foreste e in altre terre selvagge indossano abiti che richiamano il
terreno e la flora delle loro case, mentre quelli che vivono in città tendono a
vestirsi all'ultima moda.

Raggiungono la maturità fisica intorno ai 20 anni, ma gli altri elfi non li
considerano emotivamente maturi fino a quando non si avvicinano al loro primo
secolo, dopo aver fatto più esperienze, aver svolto diversi ruoli ed essere
sopravvissuti ad almeno una generazione dei popoli meno longevi. Un elfo
tipicamente può vivere fino a 600 anni.

### Società

La cultura elfica è profonda, ricca e decadente. La loro società ha raggiunto
l'apice millenni fa, molto prima che gli elfi fuggissero dal mondo, in fuga da
una grande calamità. Dopo quel periodo hanno fatto ritorno, ma la ricostruzione
è un'impresa molto ardua. La loro innata pazienza e la curiosità intellettuale
li rendono ottimi saggi, filosofi e maghi, e le loro società si basano su un
sentimento innato di meraviglia e di conoscenza. L'architettura elfica mette in
mostra il valore attribuito all'estetica e le città elfiche sono opere d'arte
meravigliose.

Gli elfi condividono forti ideali individualistici, che spingono ogni membro
della stirpe a esplorare molteplici ruoli prima di giungere a perseguire una
passione specifica e particolarmente adatta a lui. Gli elfi serbano grandi
rancori per i loro nemici, che essi chiamano ilduliel, ma questi rapporti
conflittuali a volte, col tempo, possono anche germogliare, creando solide
amicizie.

### Allineamento e Religione

Spesso gli elfi sono emotivi e capricciosi, ma sono estremamente legati ai loro
ideali. Di conseguenza, molti hanno un allineamento caotico buono. Prediligono
le divinità che condividono il loro amore per tutto ciò che è mistico e
artistico. Desna e Shelyn sono le loro dee preferite: la prima per il senso di
stupore e la seconda per la sua predilezione per le arti. Calistria è la
divinità elfica più famosa, perché rappresenta l'estremizzazione di molti ideali
di questa stirpe.

### Elfi Avventurieri

Molti elfi vanno all'avventura alla ricerca della bellezza e per scoprire nuove
realtà. I background tipici degli elfi includono
[emissario](/background/emissario), [cacciatore](/background/cacciatore),
[nobile](/background/nobile), [studioso](/background/studioso) ed
[esploratore](/background/esploratore). Gli elfi spesso diventano
[ranger](/classi/ranger) o [canaglie](/classi/canaglia), sfruttando la loro
destrezza, oppure [alchimisti](/classi/alchimista) o [maghi](/classi/mago), per
dar spazio alla loro curiosità.

### Nomi

Gli elfi usano i loro nomi personali solo quando sono all'interno del proprio
nucleo familiare e si danno un soprannome quando incontrano altra gente. Questo
soprannome può variare nel tempo, a seguito di eventi che capitano nella vita
dell'elfo o anche per qualche ghiribizzo. Un elfo specifico potrebbe essere
chiamato in molti modi dai suoi compagni di diversi periodi e regioni. I nomi
elfici sono polisillabici e dovrebbero risultare molto musicali, almeno in
lingua Elfica. Terminano così tanto spesso in "-el" o "-ara" che le altre
culture talora evitano i nomi che finiscono con queste sillabe, per evitare che
suonino troppo elfici.

#### Nomi Tipici

Aerel, Amrunelara, Caladrel, Dardlara, Faunra, Heldalel, Jathal, Lanliss,
Oparal, Seldlon, Soumral, Talathel, Tessara, Variel, Yalandlara, Zordlon

# Meccaniche Elfi

**Punti Ferita**  
6

**Taglia**  
Media

**Velocità**  
9 metri

**Aumenti di Caratteristica**  
Destrezza  
Intelligenza  
Libero

**Difetto di Caratteristica**  
Costituzione

**Lingue**  
Comune  
Elfico  
Lingue aggiuntive pari al tuo modificatore di Intelligenza (se è positivo).
Scegli tra Celestiale, Draconico, Gnoll, Gnomesco, Goblin, Orchesco, Silvano e
qualsiasi altra lingua a cui hai accesso (per esempio le lingue prevalenti nella
tua regione).

**Visione Crepuscolare**  
Riesci a vedere in condizioni di luce fioca come se fosse luce intensa, per cui
ignori la condizione [occultato](/condizioni/occultato) dovuta alla luce fioca.
