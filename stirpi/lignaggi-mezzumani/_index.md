---
source: Manuale di Gioco, pag. 56
original-name: Half-Human Heritages
original-srd: https://2e.aonprd.com/Ancestries.aspx?HalfHuman=true
navigation-order: 40
---

# Lignaggi Mezzumani

Diversamente dalle altre stirpi, gli umani non hanno differenze fisiologiche
significative in base al loro lignaggio. Piuttosto, i loro lignaggi rivelano le
potenzialità di questo popolo, oppure riflettono la loro provenienza da più di
una stirpe.

## [Mezzorco](/stirpi/lignaggi-mezzumani/mezzorco)

Un mezzelfo è il figlio di un elfo e di un umano, oppure di due mezzelfi. La
vita di un mezzelfo può essere dura e spesso è segnata dal tentativo di
integrarsi. I mezzelfi non hanno una patria su Golarion e i vari gruppi di
mezzelfi non sono legati tra loro, poiché spesso provengono da tradizioni umane
o elfiche molto diverse. Piuttosto, la maggior parte dei mezzelfi tenta di farsi
accettare negli insediamenti umani o elfici.

## [Mezzorco](/stirpi/lignaggi-mezzumani/mezzorco)

Un mezzorco è il figlio di un umano e di un orco, oppure di due mezzorchi. Dato
che alcuni, essendo intolleranti, considerano gli orchi più dei mostri che delle
persone, anche i mezzorchi vengono spesso odiati e temuti a causa delle loro
origini. Questo in genere relega i mezzorchi ai margini della società, laddove
alcuni trovano lavoro come manovali o mercenari, mentre altri si dedicano al
crimine o alle crudeltà. Molti, non sopportando gli oltraggi che ricevono nelle
società umane, trovano rifugio tra i loro parenti orchi o si avventurano nelle
terre selvagge per vivere in pace, lontani dai giudizi emessi dalla società.
