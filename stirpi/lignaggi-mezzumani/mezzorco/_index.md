---
traits: [orco, umanoide]
source: Manuale di Gioco, pag. 43
original-name: Half-Orc (Human Heritage)
original-srd: https://2e.aonprd.com/Ancestries.aspx?ID=8
---

# Mezzorco

Un mezzorco è il figlio di un umano e di un orco, oppure di due mezzorchi. Dato
che alcuni, essendo intolleranti, considerano gli orchi più dei mostri che delle
persone, anche i mezzorchi vengono spesso odiati e temuti a causa delle loro
origini. Questo in genere relega i mezzorchi ai margini della società, laddove
alcuni trovano lavoro come manovali o mercenari, mentre altri si dedicano al
crimine o alle crudeltà. Molti, non sopportando gli oltraggi che ricevono nelle
società umane, trovano rifugio tra i loro parenti orchi o si avventurano nelle
terre selvagge per vivere in pace, lontani dai giudizi emessi dalla società.

Gli umani spesso presumono che i mezzorchi siano stupidi o poco civilizzati, per
cui questi trovano raramente un'accettazione tra le societa che la pensano cosi.
Per una tribù di orchi invece un mezzorco è considerato abbastanza furbo da
diventare un capoguerra, ma più debole fisicamente degli altri orchi. Molti
mezzorchi pertanto finiscono per ricoprire ruoli molto umili nelle tribù degli
orchi, a meno che non riescano a dimostrare la loro forza.

Un mezzorco vive meno degli altri umani, più o meno fino a 70 anni.

Puoi creare un personaggio mezzorco selezionando il lignaggio mezzorco al 1°
livello. Questo ti dà accesso ai talenti di stirpe degli orchi e dei mezzorchi,
oltre a quelli degli umani.

## Potresti...

- Ignorare, abbracciare o contrastare attivamente gli stereotipi diffusi sui
  mezzorchi.
- Sfruttare al massimo la tua taglia e la tua forza, dal punto di vista fisico o
  sociale.
- Tenerti alla larga dalla gente di altre stirpi, nel caso che questi dovessero
  allontanarti ingiustamente a causa dei tuoi antenati orchi.

## Probabilmente gli Altri...

- Presumono che tu sia particolarmente bravo nel combattimento e adori farlo, ma
  che invece non abbia una predisposizione per la magia o gli ambiti
  intellettuali.
- Ti compatiscono per le tragiche circostanze che secondo loro hanno portato
  alla tua nascita.
- Si tengono alla larga da te e se la danno a gambe, piuttosto che affrontare le
  tue ire.

> ### Altre Mezzestirpi
>
> Di base, i [mezzelfi](/stirpi/lignaggi-mezzumani/mezzelfo) e i
> [mezzorchi](/stirpi/lignaggi-mezzumani/mezzorco) discendono dagli umani, ma il
> tuo GM potrebbe consentirti di essere la progenie di un [elfo](/stirpi/elfo),
> di un [orco](/stirpi/orco) o di una stirpe diversa. In questi casi, il GM ti
> farà scegliere il lignaggio mezzelfo o mezzorco come lignaggio per quest'altra
> stirpe. La cosa più probabile è che l'altro genitore di un mezzelfo sia uno
> [gnomo](/stirpi/gnomo) o un [halfling](/stirpi/halfling), mentre i genitori
> più verosimili per un mezzorco sono [goblin](/stirpi/goblin),
> [halfling](/stirpi/halfling) e [nani](/stirpi/nani).
