---
traits: [concentrazione, esplorazione]
source: Manuale di Gioco, pag. 479
original-name: Search
original-srd: https://2e.aonprd.com/Actions.aspx?ID=519
---

# Cercare

Cerchi meticolosamente di [Individuare](/azioni/base/individuare) porte segrete,
pericoli nascosti e simili. Di solito puoi fare una stima ragionata dei posti
migliori da controllare e muoverti a metà Velocità, ma se vuoi essere minuzioso
e certo di aver controllato ovunque, devi viaggiare a una Velocità non superiore
a 90 metri al minuto, o 45 metri al minuto per controllare ogni luogo prima di
entrarvi. Puoi sempre muoverti più lentamente mentre Cerchi, per coprire un'area
con più precisione, e il talento
[Ricerca Spedita](/talenti/generici/ricerca-spedita) aumenta queste Velocità
massime. Se ti imbatti in una porta, oggetto o pericolo segreto mentre Cerchi,
il GM tenta una prova segreta gratuita di
[Individuare](/azioni/base/individuare) per vedere se lo noti. In luoghi con
parecchi oggetti da controllare, devi fermarti e impiegare un tempo
significativamente più lungo per cercare meticolosamente.
