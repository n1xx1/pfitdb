---
tratis: [concentrazione, segreto]
source: Manuale di Gioco, pag. 470
original-name: Seek
original-srd: https://2e.aonprd.com/Actions.aspx?ID=84
---

# Individuare :1:

Cerchi segni di creature o oggetti in un'area. Se stai cercando creature, scegli
un'area da perlustrare. Se è necessaria una certa precisione, il GM può farti
selezionare un cono di 9 metri o un'esplosione di 4,5 metri entro la linea di
vista. Potresti incorrere in una penalità se hai scelto un'area lontana. Se stai
usando Individuare per cercare oggetti (inclusi pericoli e porte segrete),
perlustri un massimo di un quadrato di 3 metri di lato adiacente. Il GM può
decidere che sia il caso di usare Individuare come attività, cosa che può
richiedere più azioni o persino minuti o ore nel caso di un'area particolarmente
ingombra. Il GM tenta per te una singola prova segreta di Percezione confronta
il risultato con la CD di Furtività di qualsiasi creatura non individuata o
nascosta nell'area, o con la CD per individuare ciascun oggetto nell'area
(determinata dal GM o da qualcuno che nasconde l'oggetto). Una creatura
individuata può restare nascosta anziché diventare osservata se usi un senso
impreciso o se un effetto (come _[invisibilità](/incantesimi/invisibilita)_)
impedisce che il soggetto sia osservato.

**Successo Critico** Se stai cercando creature, qualsiasi creatura non
individuata o nascosta contro cui hai ottenuto un successo critico diventa
osservata da te. Se stai cercando un oggetto, ne apprendi l'ubicazione.

**Successo** Se stai cercando creature, qualsiasi creatura non individuata
contro cui hai ottenuto un successo diventa nascosta da te, e qualsiasi creatura
nascosta contro cui hai ottenuto un successo diventa osservata da te. Se stai
cercando un'oggetto, ne apprendi l'ubicazione o ti fai un'idea di dove si trova,
come determinato dal GM.
