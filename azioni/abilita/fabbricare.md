---
traits: [pausa, maneggiare]
source: Manuale di Gioco, pag. TODO
original-name: Craft
original-srd: https://2e.aonprd.com/Actions.aspx?ID=43
---

# Fabbricare

**Requisiti** Hai un kit da riparazione

---

Puoi costruire un oggetto da materiali grezzi. Per creare oggetti alchemici ti
serve il talento di abilità
[Fabbricare Oggetti Alchemici](/talenti/generici/fabbricare-oggetti-alchemici),
per creare oggetti magici il talento di abilità
[Fabbricare Oggetti Magici](/talenti/generici/fabbricare-oggetti-magici), e per
creare calappi il talento
[Fabbricare Calappi](/talenti/generici/fabbricare-calappi).

Fabbricare un oggetto ha i seguenti requisiti:

- Il livello dell'oggetto è pari o inferiore al tuo. Un oggetto per il quale non
  è indicato un livello è di livello 0. Se l'oggetto è di 9° livello (o
  superiore), devi essere un maestro in Artigianato, e se è di 16° (o
  superiore), devi essere leggendario.
- Hai la formula dell'oggetto; vedi Ottenere le Formule, per maggiori
  informazioni.
- Hai gli strumenti appropriati e, in molti casi, un laboratorio. Devi avere
  accesso a una fucina per forgiare uno scudo di metallo, per esempio.
- Devi avere materiali grezzi per un valore pari almeno a metà del Prezzo
  dell'oggetto. Consumi sempre almeno questo ammontare di materiali grezzi
  quando Fabbrichi con Successo. Se sei in un insediamento di solito puoi
  acquistare i materiali grezzi che ti servono tranne che i più rari e preziosi.

Devi trascorrere 4 giorni lavorando, dopodiché puoi effettuare una prova di
artigianato. Il GM determina la CD per Fabbricare l'oggetto in base al suo
livello, alla sua rarità e ad altre circostanze. Se il tentativo ha successo, i
materiali grezzi sono consumati. Puoi pagare la parte rimanente del Prezzo
dell'oggetto in materiali, in modo da completarlo immediatamente, oppure puoi
trascorrere altri giorni di pausa lavorandoci ogni giorno aggiuntivo che
trascorri a Fabbricare l'oggetto riduce il valore dei materiali di cui hai
bisogno per completarlo. Tale ammontare viene determinato usando la tabella
Guadagnare, usando il tuo grado di competenza in Artigianato e il tuo livello
anziché il livello del compito. Dopo un numero qualsiasi di questi giorni di
pausa puoi completare l'oggetto spendendo materiali per un valore pari alla
parte rimanente del suo Prezzo.

Se i giorni di pausa che stai usando vengono interrotti, puoi tornare
sull'oggetto in un secondo momento per completarlo, riprendendo da dove lo avevi
lasciato. Nel riquadro laterale qui sopra trovi un esempio di Fabbricazione.
\*Successo Critico: Il tentativo ha successo. Ogni giorno di lavoro aggiuntivo
riduce i materiali che ti servono per completare l'oggetto di un importo basato
sul tuo livello + 1 e il tuo grado di competenza in Artigianato.

**Successo** Il tentativo ha successo. Ogni giorno di lavoro aggiuntivo riduce i
materiali che ti servono per completare l'oggetto di un importo basato sul tuo
livello e il tuo grado di competenza in Artigianato.

**Fallimento** Non riesci a completare l'oggetto. Puoi recuperare tutti I
materiali grezzi che avevi a disposizione. Se vuoi riprovare devi ricominciare
da capo.

**Fallimento Critico** Non riesci a completare l'oggetto. Rovini il 10% dei
materiali grezzi che avevi a disposizione ma puoi recuperare il resto. Se vuoi
riprovare devi ricominciare da capo.

| Livello del Compito   | Fallimento | Addestrato | Esperto    | Maestro    | Leggendario |
| --------------------- | ---------- | ---------- | ---------- | ---------- | ----------- |
| 0                     | 1 mr       | 5 mr       | 5 mr       | 5 mr       | 5 mr        |
| 1                     | 2 mr       | 2 ma       | 2 ma       | 2 ma       | 2 ma        |
| 2                     | 4 mr       | 3 ma       | 3 ma       | 3 ma       | 3 ma        |
| 3                     | 8 mr       | 5 ma       | 5 ma       | 5 ma       | 5 ma        |
| 4                     | 1 ma       | 7 ma       | 8 ma       | 8 ma       | 8 ma        |
| 5                     | 2 ma       | 9 ma       | 1 mo       | 1 mo       | 1 mo        |
| 6                     | 3 ma       | 1 mo, 5 ma | 2 mo       | 2 mo       | 2 mo        |
| 7                     | 4 ma       | 2 mo       | 2 mo, 5 ma | 2 mo, 5 ma | 2 mo, 5 ma  |
| 8                     | 5 ma       | 2 mo, 5 ma | 3 mo       | 3 mo       | 3 mo        |
| 9                     | 6 ma       | 3 mo       | 4 mo       | 4 mo       | 4 mo        |
| 10                    | 7 ma       | 4 mo       | 5 mo       | 6 mo       | 6 mo        |
| 11                    | 8 ma       | 5 mo       | 6 mo       | 8 mo       | 8 mo        |
| 12                    | 9 ma       | 6 mo       | 8 mo       | 10 mo      | 10 mo       |
| 13                    | 1 mo       | 7 mo       | 10 mo      | 15 mo      | 15 mo       |
| 14                    | 1 mo, 5 ma | 8 mo       | 15 mo      | 20 mo      | 20 mo       |
| 15                    | 2 mo       | 10 mo      | 20 mo      | 28 mo      | 28 mo       |
| 16                    | 2 mo, 5 ma | 13 mo      | 25 mo      | 36 mo      | 40 mo       |
| 17                    | 3 mo       | 15 mo      | 30 mo      | 45 mo      | 55 mo       |
| 18                    | 4 mo       | 20 mo      | 45 mo      | 70 mo      | 90 mo       |
| 19                    | 6 mo       | 30 mo      | 60 mo      | 100 mo     | 130 mo      |
| 20                    | 8 mo       | 40 mo      | 75 mo      | 150 mo     | 200 mo      |
| 20 (successo critico) | -          | 50 mo      | 90 mo      | 175 mo     | 300 mo      |

Tabella: Guadagni
