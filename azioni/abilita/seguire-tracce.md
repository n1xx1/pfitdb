---
traits: [concentrazione, esplorazione, segreto]
source: Manuale di Gioco, pag. TODO
original-name: Track
original-srd: https://2e.aonprd.com/Actions.aspx?ID=66
---

# Seguire Tracce

Segui una pista, muovendoti fino a metà della tua Velocità di viaggio, usando
[Perlustrare](/azioni/esplorazione/perlustrare). Dopo aver superato una prova
per Seguire Tracce puoi continuare a seguirle a metà della tua Velocità senza
effettuare ulteriori prove per un massimo di 1 ora. A volte potresti Seguire
Tracce durante un incontro. In questo caso Seguire Tracce è un'azione singola e
non ha il tratto esplorazione, ma potresti dover effettuare prove più spesso
perché sei in una situazione tesa. Il GM determina con quale frequenza devi
effettuare queste prove.

Effettui la tua prova di [Sopravvivenza](/abilita/sopravvivenza) quando inizi a
Seguire Tracce, una volta per ogni ora in cui continui a seguirle e ogni volta
che qualcosa di significativo cambia nella pista. Il GM determina le CD di tali
prove, a seconda di quanto è fresca la pista, del tempo atmosferico e del tipo
di terreno.

**Successo** Trovi la pista o continui a seguire quella che stavi già seguendo.

**Fallimento** Perdi la pista, ma puoi riprovare dopo un ritardo di 1 ora.

**Fallimento Critico** Perdi la pista e non puoi riprovare per 24 ore.

> ### Esempi di Compiti di Seguire Tracce
>
> **Senza Addestramento** tracce di un grande animale che segue una strada
>
> **Addestrato** tracce abbastanza fresche di un orso che imperversa nella
> pianura
>
> **Esperto** tracce di un'agile pantera nella giungla, tracce dopo la pioggia
>
> **Maestro** tracce dopo una nevicata, tracce di un topo o di una creatura più
> piccola, tracce lasciate su superfici che non mantengono impronte (come la
> nuda roccia)
>
> **Leggendario** vecchie tracce sulla sabbia di un deserto ventoso, tracce dopo
> una bufera o un uragano
