---
traits: [pausa]
source: Manuale di Gioco, pag. TODO
original-name: Earn Income
original-srd: https://2e.aonprd.com/Actions.aspx?ID=23
TODO:
---

# Guadagnare

Usi una delle tue abilità per fare soldi durante un periodo di pausa. Il GM
stabilisce un livello del compito per rappresentare I lavori più remunerativi
disponibili. Puoi andare in cerca di incarichi di basso livello, ma è il GM a
determinare se ne trovi. A volte, però, puoi cercare di trovare un lavoro
migliore di quello che ti era stato inizialmente offerto, ma la cosa richiede
tempo e l'uso dell'abilità Diplomazia per Raccogliere Informazioni, fare
ricerche o socializzare. Quando accetti un impiego, il GM stabilisce in segreto
la CD della tua prova di abilità. Dopo il tuo primo giorno di lavoro tiri per
determinare i tuoi introiti. Il guadagno dipende dal risultato della prova, dal
livello del compito e dal tuo grado di competenza come indicato dalla Tabella
Guadagni).

Nei giorni successivi puoi continuare con il tuo impiego senza bisogno di
ripetere la prova. Continui a guadagnare lo stesso ammontare in tutti i giorni
dopo il primo finché non porti a termine il compito (il GM decide per quanto
tempo puoi lavorare in quel ruolo). La maggior parte dei compiti durano una o
due settimane, ma alcuni possono richiedere mesi o addirittura, anni.

**Successo Critico**: Fai un lavoro eccezionale. Ottieni l'ammontare di monete
indicato per il livello del compito + 1 e il tuo grado di competenza.

**Successo**: Fai bene il tuo lavoro. Ottieni l'ammontare di monete indicato per
il livello del compito e il tuo grado di competenza.

**Fallimento**: Fai un lavoro scadente e vieni pagato il minimo. Ottieni
l'ammontare di monete indicato per il livello del compito nella colonna
Fallimento. Probabilmente il GM ridurrà il tempo in cui puoi lavorare in quel
ruolo.

**Fallimento Critico**: Non guadagni nulla per il tuo lavoro e vieni
immediatamente licenziato. Non puoi continuare il compito. La tua reputazione ne
risente, e in futuro potrebbe esserti difficile trovare impieghi ben pagati in
quella comunità.

### Guadagni

| Livello del Compito   | Fallimento | Addestrato | Esperto    | Maestro    | Leggendario |
| --------------------- | ---------- | ---------- | ---------- | ---------- | ----------- |
| 0                     | 1 mr       | 5 mr       | 5 mr       | 5 mr       | 5 mr        |
| 1                     | 2 mr       | 2 ma       | 2 ma       | 2 ma       | 2 ma        |
| 2                     | 4 mr       | 3 ma       | 3 ma       | 3 ma       | 3 ma        |
| 3                     | 8 mr       | 5 ma       | 5 ma       | 5 ma       | 5 ma        |
| 4                     | 1 ma       | 7 ma       | 8 ma       | 8 ma       | 8 ma        |
| 5                     | 2 ma       | 9 ma       | 1 mo       | 1 mo       | 1 mo        |
| 6                     | 3 ma       | 1 mo, 5 ma | 2 mo       | 2 mo       | 2 mo        |
| 7                     | 4 ma       | 2 mo       | 2 mo, 5 ma | 2 mo, 5 ma | 2 mo, 5 ma  |
| 8                     | 5 ma       | 2 mo, 5 ma | 3 mo       | 3 mo       | 3 mo        |
| 9                     | 6 ma       | 3 mo       | 4 mo       | 4 mo       | 4 mo        |
| 10                    | 7 ma       | 4 mo       | 5 mo       | 6 mo       | 6 mo        |
| 11                    | 8 ma       | 5 mo       | 6 mo       | 8 mo       | 8 mo        |
| 12                    | 9 ma       | 6 mo       | 8 mo       | 10 mo      | 10 mo       |
| 13                    | 1 mo       | 7 mo       | 10 mo      | 15 mo      | 15 mo       |
| 14                    | 1 mo, 5 ma | 8 mo       | 15 mo      | 20 mo      | 20 mo       |
| 15                    | 2 mo       | 10 mo      | 20 mo      | 28 mo      | 28 mo       |
| 16                    | 2 mo, 5 ma | 13 mo      | 25 mo      | 36 mo      | 40 mo       |
| 17                    | 3 mo       | 15 mo      | 30 mo      | 45 mo      | 55 mo       |
| 18                    | 4 mo       | 20 mo      | 45 mo      | 70 mo      | 90 mo       |
| 19                    | 6 mo       | 30 mo      | 60 mo      | 100 mo     | 130 mo      |
| 20                    | 8 mo       | 40 mo      | 75 mo      | 150 mo     | 200 mo      |
| 20 (successo critico) | -          | 50 mo      | 90 mo      | 175 mo     | 300 mo      |

> ### Esempi di Compiti di Guadagnare
>
> Questi esempi usano Sapienza sull'Alcol per lavorare in un'osteria o Sapienza
> Legale per un impiego nell'ambito legale.
>
> **Addestrato** servire al bancone, fare ricerche in ambito legale
>
> **Esperto** curare una selezione di drink, rappresentare assistiti in processi
> minori
>
> **Maestro** gestire una grande distilleria, rappresentare assistiti in
> processi importanti
>
> **Leggendario** gestire un marchio multinazionale di bevande alcoliche,
> presentare un caso nelle corti dell'Inferno
