---
traits: [concentrazione, esplorazione, maneggiare, segreto]
source: Manuale di Gioco, pag. TODO
original-name: Impersonate
original-srd: https://2e.aonprd.com/Actions.aspx?ID=46
---

# Impersonare

Ti travesti in modo da essere scambiato per qualcuno o qualcosa che non sei.
Mettere in piedi un travestimento convincente richiede 10 minuti e un
[kit per il camuffamento](/equipaggiamento/equipaggiamenti-da-avventura/kit-da-camuffamento),
ma, a discrezione del GM, uno più semplice e rapido potrebbe essere sufficiente,
se non stai cercando di imitare uno specifico individuo.

Nella maggior parte dei casi, le creature possono svelare il tuo travestimento
solo se compiono l'azione [Individuare](/azioni/base/individuare) per effettuare
una prova di Percezione contro la tua CD di [Inganno](/abilita/inganno). Se
tenti di interagire direttamente con qualcuno mentre sei travestito, invece, il
GM effettua in segreto una prova di [Inganno](/abilita/inganno) per te contro la
CD di Percezione di quella creatura. Se sei travestito da uno specifico
individuo, il GM potrebbe concedere dei bonus di circostanza alle creature con
le quali interagisci, in base alla loro familiarità con l'individuo che stai
imitando, oppure potrebbe effettuare una prova di Inganno in segreto anche se
non stai interagendo direttamente con altri.

**Successo** Fai credere alla creatura di essere la persona che stai
impersonando. Potresti dover effettuare una nuova prova se il tuo comportamento
cambia.

**Fallimento** La creatura capisce che non sei chi sostieni di essere.

**Fallimento Critico** La creatura capisce che non sei chi sostieni di essere, e
ti riconosce se sarebbe in grado di riconoscerti senza un travestimento.
