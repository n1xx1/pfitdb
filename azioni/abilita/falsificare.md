---
traits: [pausa, segreto]
source: Manuale di Gioco, pag. 252
original-name: Create Forgery
original-srd: https://2e.aonprd.com/Actions.aspx?ID=56
---

# Falsificare

Crei un documento falso, solitamente in un giorno o una settimana di lavoro. Per
creare un falso devi avere i materiali per scrivere adeguati. Quando Falsifichi,
il GM effettua una prova segreta di [Società](/abilita/societa) con CD 20. Se la
superi, il falso è di qualità abbastanza alta, e gli osservatori passivi lo
scambiano per un originale. Solo gli individui che esaminano attentamente il
documento ed effettuano una prova di Percezione o [Società](/abilita/societa)
contro la tua CD di [Società](/abilita/societa) si accorgono che è un falso.

Se la grafia del documento non deve essere quella di una persona specifica, devi
semplicemente aver già visto un documento simile in passato. e ottieni bonus di
circostanza fino a +4 alla tua prova e a la tua CD (il GM ne stabilisce
l'entità). Per falsificare la grafia di una specifica persona devi averne a
disposizione un esempio.

Se il risultato della tua prova è inferiore a 20 il documento ha dei particolari
che lo identificano come un falso, quindi il GM compara il tuo risultato con la
CD di Percezione o [Società](/abilita/societa) (la più alta tra le due) di
ciascun osservatore passivo, usando i risultati successo e fallimento qui sotto.
Dopo che il GM ha effettuato la tua prova per un documento, quel risultato viene
usato contro le CD di tutti gli osservatori passivi. a prescindere da quanti
siano.

Un osservatore ingannato da un'occhiata passiva può comunque scegliere di
analizzare in dettaglio il documento alla ricerca di segni di falsificazione
usando metodi di analisi e tecniche che vadano oltre gli elementi superficiali
che hai falsificato con successo con la tua prova. In questo caso l'osservatore
può effettuare una prova di Percezione o [Società](/abilita/societa) contro la
tua CO di [Società](/abilita/societa) (se a supera, riconosce il documento come
un falso).

**Successo** L'osservatore non si accorge della falsificazione.

**Fallimento** L'osservatore sa che il documento è un falso.
