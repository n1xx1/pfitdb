---
traits: [movimento, segreto]
source: Manuale di Gioco, pag. 246
original-name: Sneak
original-srd: https://2e.aonprd.com/Actions.aspx?ID=63
---

# Muoversi Furtivamente :1:

Puoi tentare di muoverti verso un altro posto mentre diventi o rimani Non
Individuato. Avanza fino a metà della tua Velocità. (Puoi usare Muoversi
Furtivamente mentre [Nuoti](/azioni/abilita/nuotare),
[Scali](/azioni/abilita/scalare), [Scavi](/azioni/base/scavare) o
[Voli](/azioni/base/volare) anziché mentre [Avanzi](/azioni/base/avanzare), se
hai il corrispondente tipo di movimento ti muovi comunque fino a un massimo di
metà di quella Velocità). Se sei [non individuato](/condizioni/non-individuato)
da una creatura ed è impossibile che tu divenga
[osservato](/condizioni/osservato) da essa (nel caso di una creatura tipica, ciò
può significare che tu sei [invisibile](/condizioni/invisibile), che essa è
cieca o che tu sei nell'oscurità ed essa non può vedere nel buio) ogni
fallimento critico che ottieni in una prova di Muoversi Furtivamente viene
considerato invece un fallimento. Continui, inoltre, a essere
[non individuato](/condizioni/non-individuato) se perdi copertura o copertura
maggiore o non sei più occultato nei suoi confronti.

Alla fine del tuo movimento, il GM effettua la tua prova di
[Furtività](/abilita/furtivita) in segreto e ne confronta il risultato con la CD
di Percezione di ciascuna delle creature dalle quali eri Nascosto o
[non individuato](/condizioni/non-individuato) a inizio del tuo movimento. Se,
mentre Avanzi, hai copertura o copertura maggiore da quella creatura ottieni
bonus di circostanza +2 per la copertura (o +4 per la copertura maggiore) alla
tua prova di [Furtività](/abilita/furtivita). Poiché ti stai muovendo,
l'incremento di bonus dovuto
all'[Andare in Copertura](/azioni/base/andare-in-copertura) non si applica. Non
devi effettuare una prova contro una creatura se, alla fine del tuo movimento,
non sei occultato da essa né hai copertura o copertura maggiore nei suoi
confronti: diventi automaticamente [osservato](/condizioni/osservato) da essa.

**Successo** Sei [non individuato](/condizioni/non-individuato) dalla creatura
durante il tuo movimento e mantieni la stessa condizione alla fine di esso.
Diventi [osservato](/condizioni/osservato) appena compi un'azione che non sia
[Nascondersi](/azioni/abilita/nascondersi), Muoversi Furtivamente o
[Passo](/azioni/base/passo). Se cerchi di Colpire una creatura, essa è
[impreparata](/condizioni/impreparato) contro quell'attacco e poi diventi
[osservato](/condizioni/osservato). Se fai qualsiasi altra cosa diventi
[osservato](/condizioni/osservato) appena prima di agire, a meno che il GM non
decida diversamente. Il GM potrebbe permetterti di compiere un'azione molto poco
appariscente senza essere notato, magari richiedendoti di effettuare un'altra
prova di Furtività. Se parli o fai deliberatamente un forte rumore diventi
[nascosto](/condizioni/nascosto) anziché
[non individuato](/condizioni/non-individuato).  
Se una creatura usa [Individuare](/azioni/base/individuare) e ciò ti rende
[nascosto](/condizioni/nascosto) a essa, devi Muoverti Furtivamente se vuoi
tornare a essere [non individuato](/condizioni/non-individuato) da essa.

**Fallimento** Un suono o un segno rivelatore rendono nota la tua posizione, ma
rimani comunque inosservato. Sei [nascosto](/condizioni/nascosto) dalla creatura
per tutto il tuo movimento e mantieni tale condizione alla fine.

**Fallimento Critico** Ti hanno individuato! Sei
[osservato](/condizioni/osservato) dalla creatura per tutto il tuo movimento, e
mantieni tale condizione alla sua fine. Se sei
[invisibile](/condizioni/invisibile) ed eri [nascosto](/condizioni/nascosto)
dalla creatura, anziché [osservato](/condizioni/osservato) sei
[nascosto](/condizioni/nascosto) per tutto il tuo movimento, e mantieni tale
condizione alla sua fine.
