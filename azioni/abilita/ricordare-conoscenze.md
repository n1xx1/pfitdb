---
traits: [concentrazione, segreto]
source: Manuale di Gioco, pag. TODO
original-name: Recall Knowledge
original-srd: https://2e.aonprd.com/Actions.aspx?ID=26
---

# Ricordare Conoscenze :1:

Effettui una prova di abilità per provare a ricordare un frammento di conoscenza
relativo a un argomento connesso a quell'abilità. Il GM stabilisce la CD della
prova e quale abilità usare.

**Successo Critico** Ricordi accuratamente l'informazione e ottieni dettagli
aggiuntivi o informazioni sul contesto.

**Successo** Ricordi accuratamente l'informazione o ottieni un indizio utile
sulla tua situazione attuale.

**Fallimento Critico** Ricordi un'informazione sbagliata o ottieni un indizio
erroneo o falso.

Puoi usare le seguenti abilità per Ricordare Conoscenze e Ottenere informazioni
sugli argomenti elencati. In alcuni casi puoi ottenere il permesso del GM per
usare un'altra abilità (purché correlata), solitamente effettuando una prova con
una CD più elevata. Alcuni argomenti compaiono in più liste, ma le abilità
potrebbero dare informazioni diverse. Arcano, per esempio, potrebbe svelarti le
difese magiche di un golem, mentre Artigianato potrebbe informarti sulla su,1
resistenza agli attacchi fisici.

- **Arcano**: Teorie arcana, tradizioni magiche, creature di importanza arcana e
  piani arcani.
- **Artigianato**: Reazioni e creature alchemiche, valore degli oggetti,
  ingegneria, materiali inusuali e costrutti.
- **Medicina**: Malattie, veleni, ferite e medicina forense.
- **Natura**: L'ambiente, flora, geografia, tempo atmosferico, creature di
  origine naturale e piani naturali.
- **Occultismo**: Antichi misteri, filosofie occulte, creature di importanza
  occulta e piani esoterici.
- **Religione**: Agenti divini, piani divini, teologia, miti oscuri e creature
  di importanza religiosa.
- **Sapienza**: L'argomento della sottocategoria dell'abilità Sapienza.
- **Società**: Storia locale, personalità chiave, istituzioni legali, struttura
  sociale e cultura umanoide.

Il GM potrebbe permetterti di effettuare prove per Ricordare Conoscenze usando
altre abilità. Potresti, per esempio, giudicare le capacità di un acrobata
usando Acrobazia. Se stai usando un'abilità fisica (come in questo esempio),
probabilmente il GM ti chiederà di usare il punteggio di una caratteristica
mentale, solitamente Intelligenza, anziché il punteggio della norma le
caratteristica fisica dell'abilità.

## Compiti di Ricordare Conoscenze

Questi esempi usano Società o Religione.

**Senza Addestramento** Il nome di un governante, un importante nobile o una
divinità maggiore

**Addestrato** La linea di successione di una importante famiglia aristocratica,
le dottrine cardine di una divinità maggiore

**Esperto** La genealogia di un nobile minore, gli insegnamenti di un antico
sacerdote

**Maestro** La gerarchia di una corte nobiliare di geni, i principali templi
extraplanari di una divinità

**Leggendario** L'esistenza di un erede nobile perduto da tempo, le dottrine
segrete di una religione
