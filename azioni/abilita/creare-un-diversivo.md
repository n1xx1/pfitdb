---
traits: [mentale]
source: Manuale di Gioco, pag. TODO
original-name: Create a Diversion
original-srd: https://2e.aonprd.com/Actions.aspx?ID=45
---

# Creare un Diversivo :1:

Crei un diversivo con un gesto, un trucco o qualche parola, attirando altrove
l'attenzione delle creature. Se usi un gesto o un trucco, questa azione ha il
tratto maneggiare. Se usi le parole, guadagna invece i tratti uditivo e
linguistico. Effettua una singola prova di [Inganno](/abilita/inganno) e
comparala alla CD di Percezione delle creature che stai cercando di distrarre.
Che tu la superi o meno, le creature che hai tentato di distrarre ottengono
bonus di circostanza +4 alle proprie CD di Percezione contro i tuoi tentativi di
Creare un Diversivo per 1 minuto.

**Successo** Diventi [nascosto](/condizioni/nascosto) nei confronti di tutte le
creature la cui CD di Percezione è pari o inferiore al tuo risultato. (La
condizione nascosto ti permette di allontanarti
[Muovendoti Furtivamente](/azioni/abilita/muoversi-furtivamente)). La condizione
dura fino alla fine del tuo turno o finché continui solo a fare Passi o usare le
azioni Muoversi Furtivamente e [Nascondersi](/azioni/abilita/nascondersi)
dell'abilità [Furtività](/abilita/furtivita). Se
[Colpisci](/azioni/base/colpire) una creatura, essa è Impreparata nei confronti
dell'attacco, dopodiché diventi [osservato](/condizioni/osservato). Se fai
qualsiasi altra cosa diventi osservato appena prima di agire, a meno che il GM
non decida diversamente.

**Fallimento** Non distogli l'attenzione delle creature che hanno una CD di
Percezione superiore al tuo risultato, le quali sono consapevoli del fatto che
stavi cercando di fregarle.
