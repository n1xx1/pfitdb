---
traits: [segreto]
source: Manuale di Gioco, pag. 247
original-name: Hide
original-srd: https://2e.aonprd.com/Actions.aspx?ID=62
---

# Nascondersi :1:

Ti nascondi dietro una copertura o una copertura maggiore, oppure sfrutti
l'occultamento per diventare [nascosto](/condizioni/nascosto) e non essere più
[osservato](/condizioni/osservato). Il GM effettua la tua prova di
[Furtività](/abilita/furtivita) in segreto e confronta il risultato con la CD di
Percezione di ciascuna delle creature dalle quali eri
[osservato](/condizioni/osservato), ma nei confronti delle quali hai copertura,
copertura maggiore o occultamento. A questa prova hai il bonus di circostanza
dovuto a copertura o copertura maggiore.

**Successo** Se la creatura poteva vederti, ora sei
[nascosto](/condizioni/nascosto) da essa, anziché
[osservato](/condizioni/osservato). Se eri [nascosto](/condizioni/nascosto) o
[non individuato](/condizioni/non-individuato) dalla creatura, mantieni la
stessa condizione.  
Se diventi [nascosto](/condizioni/nascosto) nei confronti di una creatura, ma
poi perdi copertura, copertura maggiore od occultamento noi suoi confronti,
diventi nuovamente [osservato](/condizioni/osservato). Non sei più
[nascosto](/condizioni/nascosto) se compi qualsiasi azione che non sia
Nascondersi, [Muoversi Furtivamente](/azioni/abilita/muoversi-furtivamente) o
[Passo](/azioni/base/passo). Se cerchi di Colpire una creatura, essa è
Impreparata contro quell'attacco e poi diventi
[osservato](/condizioni/osservato). Se fai qualsiasi altra cosa diventi
[osservato](/condizioni/osservato) appena prima di agire, a meno che il GM non
decida diversamente. Il GM potrebbe permetterti di compiere un'azione molto poco
appariscente senza essere notato, magari richiedendoti di effettuare un'altra
prova di [Furtività](/abilita/furtivita).  
Se una creatura usa Individuare per renderti [osservato](/condizioni/osservato)
a essa, devi Nasconderti con successo per diventare nuovamente
[nascosto](/condizioni/nascosto) nei suoi confronti.
